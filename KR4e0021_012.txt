# -*- mode: mandoku-view; -*-
#+TITLE: 密菴藁
#+DATE: 2015-09-12 01:28:48.713098
#+PROPERTY: ID KR4e0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB12n0750-012密菴藁文藁-庚卷.
<pb:KR4e0021_SBCK_012-1a>¶
密庵文藁庚卷¶
　序¶
　　莫氏家譜序¶
予&KR0026;莫君孜所自撰其家譜因作而歎曰昔者先王聚建諸¶
侯賜姓定氏立之宗法以維本支者載之譜牒世次以垂是¶
以倫理明而治道㤗也自夫譜牒放失雖有帝王者作無從¶
考其先代&KR0002;司馬遷不知舜為虞幕之後而&KR0205;謂與堯同&KR0004;¶
不知漢高帝之父之名而徒曰大公帝王且尓他可知矣遷¶
豈故欲為是舛訛䟽畧㢤亦其譜牒無所扵考也故晋魏而¶
降官有圖譜民有簿状迨隋及唐尢重其書壊扵五季扵是¶
有足深慨者矣今莫氏出自黄帝至于李連而得姓為芈又¶
至于熊繹而封國扵楚又至于屈瑕而官為莫敖莫敖六傳¶
<pb:KR4e0021_SBCK_012-1b>¶
為屈生屈生之後遭秦吞諸侯失其官因以官氏有名嗣者¶
後漢益州從事名卦者晋日南太守名含者元魏執金吾名¶
雲者叅軍國名孝暉者西魏文帝長史唐有比部名藏用有¶
神䇿&KR0005;軍名仁有状元名宣卿以及先宋自名延瑛而下一¶
十世由進士詞科仕州縣佐躋郎官法從者五十有四人是¶
為吴興莫氏自諱軍陳而下至之濵六世徙居錢唐自諱世¶
榮至孜又四世多隠徳弗彰是為錢唐莫氏其譜如此盖由¶
得姓受氏代有&KR0139;人中更&KR0064;五季之乱子孫散四方或㣲或¶
著或盛或衰或亡或續其紀載雖不能無詳畧之異然先¶
宋以来且二十世祖孫相望列之昭穆叙之長㓜不徒誌¶
其名氏官爵而性行之實隠&KR0139;之迹纎悉備足以&KR0064;白扵¶
後使孝子順孫有所考&KR0026;可謂善扵譜族者矣使天下之人¶
<pb:KR4e0021_SBCK_012-2a>¶
譜其族者皆莫氏若則凢有姓氏者未必非聖賢之後凡同¶
姓氏者未必非本支之族究其族之&KR0001;由分原其祖之&KR0001;以¶
一則孝弟子愛之心油然而生有以維持其宗族矣宗族有¶
維持之則仕䆠多世徳朝廷多世臣昬囙多世好&KR0741;互聮属¶
四海一家則上之為教也易下之承化也速&KR0001;謂倫理明而¶
治道㤗者&KR0005;不在先王而在乎今日矣然則譜牒之書有國¶
有家者可不務乎而孜之汲汲務乎此者又豈無&KR0001;見也乎¶
敄字勉仲力學有文以世其家為是譜也属予以序云¶
　　送趙知縣序¶
呉元年冬十有一月國家以浙東郡縣既盡入于版圗乃慎¶
選守令以恵飬斯民由是趙君時中出知上虞縣君東平人¶
也以通習書律試吏中書書滿宰相以為賢薦之¶
<pb:KR4e0021_SBCK_012-2b>¶
主上遂得拜命為知事扵龍驤衛親軍&KR0204;揮使司賢聲益著¶
故不待考績而復擢是官也濵行其友博士典籤貝公逺合¶
朝士寓公賦詩以送之属序扵余余與公逺皆縣人也從䆠¶
四方而至于此喜得賢大夫将為善政扵吾父母&KR0022;也遂為¶
舉其山川風俗人物之&KR0003;而贈焉盖上虞在㑹稽四明萬山¶
間&KR0029;江而&KR0018;海以其山水之盤礴也故風氣完厚以帝舜氏¶
之&KR0001;封也故其俗敦扵孝弟而勤扵稼穡以魏朗王充孟甞¶
謝大傅李&KR0153;政劉侍御為之先賢也故其士學必務精博仕¶
必慕忠義而㢘聲雅量必以相勉至于婦人女子亦往往以¶
莭孝表見則又以曺朱二娥之遺風未泯故也豈非易治之¶
縣㢤然而十數年来天下多故分㨿兩浙者以上虞為必争¶
之地故壘山塹海而兵不少休供億徭&KR0229;而人不聊生雖使¶
<pb:KR4e0021_SBCK_012-3a>¶
卓魯以爲之令長固亦難乎其成善政㢤及呉受命唘國開¶
壃既克浙西而浙東遂傳檄而定趙君是以有上虞之命也¶
君下車之日周覧山川念&KR0199;俗之猶存慨前賢之已逺則必¶
有以撫綏乎其士民矣使民焉而安田里得盡力乎耕桒使¶
士焉而㳺庠序得盡心乎學術化干戈爲爼豆易愁嘆爲歡¶
娯則善政之成也何有果&KR0014;此矣則上可以稱君相選擢之¶
意下可以副朝士寓公之望吾賀吾郷真得賢大夫㢤¶
　　送懐逺衛知事頋君序¶
呉既都于建業表裏江淮經營四方而注意扵&KR0005;乃建大都¶
督府以揔治戎旅立諸衛親軍&KR0204;揮使司以分掌禁兵兵之¶
什伍則千户百户又皆置&KR0001;而管轄之以悉&KR0032;扵衛方其師¶
之出也命一上&KR0005;統二三都督都督率&KR0204;揮使之在行者整¶
<pb:KR4e0021_SBCK_012-3b>¶
&KR0346;什伍驍銳之卒貙虎之士伐邑攻城唯&KR0005;之令是聴及其¶
師之入也將㱕于朝都督㱕于府&KR0204;揮使以下則各以&KR0001;領¶
士卒而㱕于衛衛凡若干每衛設知事一人以佐&KR0204;揮使上¶
而承乎都督府宣號令而明紀律下而臨乎千夫長之属稽¶
簿書而赴期㑹與夫廪給之必時噐械之必利舟車輿馬之¶
具藳秸稭薪之須凡軍政之有関扵其衛者知事皆&KR0001;當為¶
苟非其才則往往不&KR0014;盡職由是江隂頋君彦章自大都督¶
府典書為懐逺衛親軍&KR0204;揮使司知事彦章才士也讀書習¶
律&KR0057;喜古兵略而時方承平無&KR0001;用及國家注意扵&KR0005;&KR0005;之¶
幕府賔客佐史莫不掄才而用之彦章遂得推擇為吏以積¶
勞而授是官也&KR0005;行合府曺&KR0122;為徴贈言亦何言以贈之㢤¶
然肅&KR0060;觀國家都府諸衛之建立寔制立之良法也是以兵¶
<pb:KR4e0021_SBCK_012-4a>¶
之&KR0001;向莫我敢當土地闢而人民聚以䏻成不㧞之業者斯¶
固　主上威德之&KR0001;致而亦羽翼爪牙之臣之力有&KR0085;頼㢤¶
故凡仕扵府衞者地望䧺重非他有司百執事比也今君扵¶
府既甞試吏矣扵衞而又列官焉則是從爪牙羽翼之臣入¶
而議謀帷幄岀而輯和行陣立事功于興王之&KR0004;流声譽扵¶
百世之下在此行矣可不思&KR0001;以盡其職㢤若徒仕扵䧺重¶
之地事功弗立而声譽弗流夫豈彦章之志亦非闔府&KR0122;曺¶
之望也遂書以贈之¶
　送毛子賢侍親序¶
越諸暨毛義子賢事母孝家素貧爲州書佐得禄以具㫖甘¶
及調餘姚以母年老辞已而大府檄義&KR0024;吏山隂又辞未㡬¶
又辟大府典書乃不&KR0023;辞僶俛服役甞致甘&KR0562;扵百里之外¶
<pb:KR4e0021_SBCK_012-4b>¶
府中諸吏咸多之今年冬十月義白于大府曰始義不敢擇¶
禄而仕者誠以飬吾親也今吾親年且八十而失明不可以¶
就飬雖㫖甘之湏不少缺然不克朝夕左右奚以子㢤請得¶
觧役以歸侍老母何喜如焉大府弗&KR0014;止也扵是府吏某䓁¶
爲徴贈言予何言贈之昔漢有毛義少莭者以孝事母奉檄¶
而喜何喜乎檄也喜得禄以飬也今子賢與少莭其姓同其¶
名又同其孝行可獨不同欤禄之厚薄同不同固弗論也然¶
少莭以得禄以飬而喜子賢以辞禄歸飬而喜喜雖不同而¶
致飬扵其親者同也雖然少莭逺矣子賢由是而益求夫少¶
莭之&KR0001;以爲少莭者反之扵身無不與之同又安知¶
聖朝之不褒寵子賢如漢之褒寵少莭者乎而使世之人咸¶
&KR0091;曰孝㢤古今两毛義此予之&KR0001;望也子賢其朂諸¶
<pb:KR4e0021_SBCK_012-5a>¶
　孝女朱娥詩序¶
孝女朱娥詩者士大夫之&KR0001;賦吾邑馬志逺氏之&KR0001;裒而同¶
郡唐䖏敬氏之&KR0001;序也序言諸士大夫憫朱娥之祀&KR0440;發為¶
声文&KR0005;凨有司轉而上聞庻得&KR0236;封謚賜廟額秩典祀比曺¶
娥焉又言曺娥生而爲女死而爲夫人則大謬也夫掌禮君¶
君革而正焉䖏敬之言&KR0085;以正謬諸士大夫之舉&KR0085;以起&KR0440;豈¶
茍焉而已㢤嗚呼吾邑之有斯二孝女也在漢則曺娥在宋¶
朱娥甫十&KR0010;以捍大母之難而死于刄曺娥長朱娥四&KR0010;¶
以拯父之溺而沉于江二娥年有長少而皆未笄時有後先¶
而皆死孝而太史氏又皆傳其事以暴白于天下後世矣然¶
曺娥廟祀迄于今不廢而朱娥祀事迺&KR0440;于至正之末是固¶
大夫士&KR0001;&KR0082;起&KR0440;者乎臣余攷之方朱娥死于孝也縣上其¶
<pb:KR4e0021_SBCK_012-5b>¶
不巳緩乎志逺讀書綜律尚義人也唯&KR0178;朱娥之祀不復舉¶
&KR0005;持此卷以白于有司故予重為識之焉¶
　　送朱先生赴亰考禮序¶
自三代禮樂蕩滅于秦至漢代秦而帝去先王未遐冝可以¶
復其禮樂而為治扵天下矣然高帝不學而佐非真儒故其¶
為治不&KR0014;復禮樂扵三代殆亦叔孫通之責㢤方叔孫通&KR0003;¶
帝之起朝儀也帝曰度吾&KR0001;䏻行者為之不過謂定君臣之¶
位而巳固未及乎先王之禮樂以逹于天下者也而叔孫通¶
遂以興禮樂為名廣徴魯諸生是以有兩生不肎行曰禮樂¶
積德百年而後可興至㢤乎其言之也夫徳先王&KR0001;以化天¶
下之本而禮樂其具也有其具無其本固不可也而髙帝寛¶
仁長者其豈無本乎曰固矣然漢承秦變古之後以古變秦¶
<pb:KR4e0021_SBCK_012-6a>¶
不巳緩乎志逺讀書綜律尚義人也唯&KR0178;朱娥之祀不復舉¶
&KR0005;持此卷以白于有司故予重為識之焉¶
　　送朱先生赴亰考禮序¶
自三代禮樂蕩滅于秦至漢代秦而帝去先王未遐冝可以¶
復其禮樂而為治扵天下矣然高帝不學而佐非真儒故其¶
為治不&KR0014;復禮樂扵三代殆亦叔孫通之責㢤方叔孫通&KR0003;¶
帝之起朝儀也帝曰度吾&KR0001;䏻行者為之不過謂定君臣之¶
位而巳固未及乎先王之禮樂以逹于天下者也而叔孫通¶
遂以興禮樂為名廣徴魯諸生是以有兩生不肎行曰禮樂¶
積德百年而後可興至㢤乎其言之也夫徳先王&KR0001;以化天¶
下之本而禮樂其具也有其具無其本固不可也而髙帝寛¶
仁長者其豈無本乎曰固矣然漢承秦變古之後以古變秦¶
<pb:KR4e0021_SBCK_012-6b>¶
其唯三代之禮樂乎㳂三代之禮而教民以中&KR0670;三代之樂¶
而教民以和使中和之氣充塞天地則萬物不疵而王道成¶
矣王道成然後損益三代以作漢之禮樂則漢其三代矣乎¶
是或兩生之&KR0001;藴也惜乎叔孫通學不&KR0085;以與此不&KR0014;終&KR0241;¶
兩生乃率諸生暨帝左右去三代之難采先秦之易以雜就¶
其尊君抑臣之儀緜蕝而習之及帝既行&KR0494;之醉呼㧞劍者¶
莫不震肅而帝亦起皇帝為貴之歎則叔孫通亦可謂逹時¶
之務矣然使四百年之漢遂以為禮樂止扵如是而治化卒¶
無以及乎先王者叔孫通之責也此異時賈&KR0105;仲舒王&KR0123;劉¶
向之徒&KR0001;為彂憤而増歎豈獨今日兩生之不肎行邪是故¶
無兩生天下萬世無禮樂無叔孫通則漢亦無君臣之儀而¶
漢儀固不足以當先王之禮樂也後世君相之圗治者其可¶
<pb:KR4e0021_SBCK_012-7a>¶
不知夫學乎今　皇帝緝熈聖學治倣先王混一&KR0004;元命¶
中書暨翰林大常率諸儒定擬三禮明年&KR0298;命集議禮樂又¶
明年徧徴在野道徳文章之士相與攷訂之&KR0005;以成一代之¶
制也而吾郷朱伯賢先生實在徴焉先生生東南㳺西北遭¶
時多故歸&KR0046;山林飯䟽飲水益力扵學以學之為王者事也¶
故其論道徳必歸之于三代之選其論文章必歸之于三代¶
之英則今也應徴其䏻不援三代禮樂以為　國朝之治¶
具乎雖然兩生不肎為漢行先生肎為　&KR0038;朝起是國朝¶
之徳之盛軼扵漢而&KR0361;孫通之學不&KR0085;以齒今之侍從大臣¶
也先生盍亦攄兩生之&KR0001;藴使三代禮樂不得復于漢者而¶
復于今日焉則賈&KR0105;仲舒王吉劉向之徒&KR0005;不復彂憤増歎¶
扵異時矣非先生其孰&KR0014;與扵此㢤告行之曰書以為贈¶
<pb:KR4e0021_SBCK_012-7b>¶
　　送鍾伯震之江陵丞序¶
皇明受命統制中國思得賢&KR0014;以圗盛治乃詔天下大比士¶
之明經者薦于郷升于禮部貢于天子擢第有差而吾郷鍾¶
伯震氏由郷學訓導以詩經中其科賜同進士出身&KR0005;仕郎¶
荆州府江&KR0092;縣丞祗服大訓即日之官其諸生之在郷學者¶
失其師愛慕不已遂相率為徴贈言&KR0005;&KR0241;之扵數千里外余¶
弗&KR0014;以辞則復之曰江陵荆州&KR0001;治陸走㐮陽水逹雲夢南¶
京視為上㳺以控阨川蜀地險俗勁兵甲財賦素號䧺強故¶
荆州為㑹府而江陵為上縣則伯震氏官于兹也上承乎守¶
下佐乎令御乎吏子乎民其公事也既繁矧今王師伐蜀取¶
道江陵徭&KR0229;供億倍蓰常時其軍務也又殷夫軍務公事既¶
殷且繁雖樷委扵守令而丞也亦相湏以理頋其責可獨緩¶
<pb:KR4e0021_SBCK_012-8a>¶
乎然伯震氏明扵經者也經之&KR0001;云有有司之任有卿大夫¶
之職有宰相之業大而天下國家細而甲兵錢榖孰非士之¶
分内事耶知而行之亦不出其位而已此固天子有望扵士¶
士必䏻此而後&KR0085;為天下用也若伯震氏可謂&KR0085;用之士矣¶
扵夫佐邑不亦優乎或曰優于公事固矣其如軍務未巳何¶
曰嘻伐蜀之師非乆頓者而蜀之来庭其旦暮乎盖周武伐¶
商則蜀羗聴誓漢武開邊則郡置西蜀以先主忠武侯之全¶
制梁益俾関羽䧺㩀荆州終不&KR0014;得南北尺寸况隗&KR0349;公孫¶
術之徒乎吾知王師之破蜀也猶摧枯朽耳則伯震氏&KR0005;見¶
王師載班樓舡金鼔順流而東下以奏捷于南亰則必作為¶
大雅以咏歌武功之成而獻之天子矣乃復賛而守令撫綏¶
凋瘵之民民&KR0001;利病咸罷行之必當其可是則公事軍務兼¶
<pb:KR4e0021_SBCK_012-8b>¶
扵兩得而&KR0001;明之經非空言以無&KR0018;天子&KR0001;以待士者在伯¶
震氏不當深自朂邪余之贈言止扵斯矣若諸生欲逺&KR0241;其¶
愛慕之意于其師冝各賦之詩而列之作者之後也¶
　　選詩補註序¶
惟穆清生人莫不有志志之形于聲文斯謂之詩詩扵周為¶
極盛而傳者止三百五萹下此為楚人之辞又下此為漢魏¶
以降之五言而詩&KR0175;變矣然三百萹則聖人&KR0001;刪善惡畢備¶
以示勸懲椘辭則朱子&KR0001;校録亦其彂扵性情&KR0028;扵風教者¶
不則雖好而弗載五言則蕭昭明&KR0001;選編次無序而决擇不¶
精果䏻合夫聖人朱子刪校之法乎不惟不䏻合夫刪校之¶
法而諸家之註果䏻合夫朱子註詩椘辞之法乎况朱子甞¶
欲鈔經史韻語文選古詞以附于詩椘辞之後惜其書不成¶
<pb:KR4e0021_SBCK_012-9a>¶
書成亦豈無註乎此中山劉先生選詩補註&KR0001;以作也其立¶
法盖有五焉夫叙世代列作者名氏而略見其&KR0046;顯始終之¶
跡乃以萹什係焉使有可攷一也苟合作矣雖昭明失選者¶
取之苟不合作雖在選中者去之故萃然完美足為凖則二¶
也陶靖莭詩與選者九真氏則以五十餘首入文章正宗而¶
江淹&KR0001;擬在焉是亦未為精審矣今&KR0001;蕳㧞為萹若干表而¶
出之以見正始風氣既衰而復振三也而補註凡例盖倣乎¶
詩楚辝之註用之韻&KR0024;以恊其音聲考之訓詁以䟽其字義¶
探之羣籍以白其事實繹之論議以融其&KR0204;意然后著述之¶
體以得四也其扵六臣之著釋曽蒼山之演義宗人湏溪之¶
批&KR0039;或失扵荒陋或失扵穿鑿或失扵蕳略者則提要鉤玄¶
㑹而通之以不沒其善五也扵是天地日月四時&KR0017;神之理¶
<pb:KR4e0021_SBCK_012-9b>¶
君臣父子夫婦兄弟朋友之道山川谿谷鳥獸草木之名物¶
凡有見于咏歌者靡不即其興比賦以敷其&KR0003;而作者之志¶
不昧于千載之下矣使諷誦之者可以喜可以怒可以哀可¶
以樂不知手之舞而足之蹈也嗟乎非先生博學而精識何¶
以䏻爲書之可傳也其有功扵作者豈不盛矣㢤雖然作者¶
非一人人非一時時不同而辞亦異故漢魏諸作猶存三百¶
萹流風餘韻及&KR0051;而䟦涉玄虚及宋而耽樂山水及齊梁而¶
崇尚綺靡流連光景是則詩者不特至五言爲再變而五言¶
之變抑又三焉扵此可以觀世道之降而大雅君子未甞不¶
爲之痛惜而深悲也而讀選詩補註者盖亦不可以不知囙¶
并書以序先生名&KR0130;字坦之宋侍御史忠公之四世孫守志¶
厲行以經術世其家云¶
<pb:KR4e0021_SBCK_012-10a>¶
　　莱衣堂詩序¶
吾郷有老人曰貝改之年八十餘矣眉髩雪白烏巾而鮮&KR0130;¶
扙&KR0181;玉之杖逍遥乎田間時入城郭&KR0025;&KR0132;舊逰遇人無少壮¶
貴賤一以孝弟語之或面折其過衆頗惮焉然皆&KR0091;之曰是¶
善事其親而家有莱衣堂者余生也後且稍長即走四方不¶
及識老人之父母而亦知老人之&KR0014;飬也老人間過余而言¶
曰昔吾父母在以先廬迫隘甞欲斥而新之吾方經營未成¶
而父殁始落而母又殁焉吾哀吾親之不待飬也置木主堂¶
上事之如生&KR0001;以追飬乎吾親也乃名之曰莱衣而忠介㤗¶
不華公既為&KR0144;書之儒墨之土為詩若文又&KR0025;而紀詠之然¶
未有本其意以叙之者敢以請余謂老人不亦善飬其親者¶
乎親存而堂未成然親之居䖏未甞不適也堂成而親巳殁¶
<pb:KR4e0021_SBCK_012-10b>¶
然親之志意未甞或違也惟不違乎親之志意以成此堂則¶
常若親之居䖏甚適扵斯焉也彼之立宅扵墓次者孰與扵¶
斯而見乎其位刻&KR0090;以奉侍者孰與扵斯而聞乎其聲設芰¶
以追其&KR0285;樂者孰與扵斯而&KR0241;夫時新之薦攀栢而悲號者¶
孰與扵斯以謹其常&KR0021;而哀樂半之一飲食也則必祝之扵¶
斯一出入也則必告之扵斯扵斯舉目而天實覆焉則思其¶
親生之之徳若是其大也扵斯舉足而地實載焉則念其親¶
育之之㤙若是其廣也天地之廣大無窮而思念其親之㤙¶
徳亦無窮曽何有乎存殁之間㢤嘻若老人者信䏻&KR0503;飬可¶
謂不死乎其親者矣夫既不死乎其親則名堂之意殆以是¶
邪雖然兹堂固老人&KR0001;以追飬其親者也而老人之子孫乃¶
&KR0014;親&KR0241;其飬扵老人焉則天之報乎老人者不其厚與不其¶
<pb:KR4e0021_SBCK_012-11a>¶
厚與遂書以為序¶
　　呉㳺藳序¶
始余㳺于中呉也與雲林方先生為文字交而相善及兵變¶
而相失相失以来河山阻&KR0113;而音問不相通或&KR0019;其仙去或¶
擬其滅影海山存乎否乎未可知也而曰懸懸扵予懐盖予¶
自姑蘇抵南亰絶江渡淮奔走乎河北山東以南歸扵越未¶
甞不訪求先生扵深山密林乃得復㑹于舜江之野則扵時¶
巳十年矣夫為別十年中間世故可勝言㢤而言之亦惟相¶
頋大息流涕耳流涕之餘授予文一編曰吾&KR0001;著述殆不止¶
此皆即&KR0001;㳺之地而名焉惟是呉㳺藳㳺呉時&KR0001;作子實見¶
而知之者宜為我序之予不敢辞則復于先生曰先生固甞¶
㳺于呉矣夫呉東南之一都㑹也山有靈巖林屋之勝水有¶
<pb:KR4e0021_SBCK_012-11b>¶
三江五湖之險而遺䑓故苑舊家甲第仙佛之宫&KR0153;錯乎城¶
郭之内外民俗冨而財賦強故達官貴人豪雋之士與夫覊¶
客静者無不喜㳺焉其㳺何如不過即其山川風物之美觴¶
咏娯嬉以各適其&KR0001;樂而巳烏有如先生之㳺㢤先生以為¶
呉乃譲王之國而子㳺北學孔子與聞尭舜文武周公之道¶
得聖人一體為文學稱首其流風餘韻未泯也斯其&KR0001;以㳺¶
焉者正欲以聖賢之道資進&KR0113;之益耳豈徒藉乎山川風物¶
以為觴咏娯嬉之適而止邪則先生之㳺異乎人之㳺也巳¶
惟其異乎人之㳺&KR0001;以&KR0036;而為文亦有以異乎人也雖然文¶
豈易言㢤尭舜文武周公之文禮樂政治皆是也盖其道之¶
充乎中而其彂扵外者無非文如天之有氣則有日月星辰¶
之光耀如地之有形則有山川草木之行列文實道之顯不¶
<pb:KR4e0021_SBCK_012-12a>¶
可歧而二之也則子㳺之&KR0001;以為學絶諸子各以&KR0001;見著書¶
則不獨文與道二而道之裂也巳無有純全者惟董仲舒氏¶
曰正其誼不謀其利明其道不計其功揆其行事不戾斯言¶
可不謂其文與道一者乎而韓愈氏曰&KR0001;志扵古不惟其辞¶
之好好其道焉耳是亦知夫道之與文不可二矣然以實而¶
考之則其文固未䏻一出扵道况其下者乎文而一出扵道¶
惟周程張朱数君子耳且以大極圗&KR0003;通書觀之其蕳妙精¶
粹幾並聖經以其得孔孟不&KR0019;之學故䏻&KR0002;是豈甞拘拘學¶
為文㢤予聞先生學文扵待制栁公文獻黄公忠宣余公此¶
三公學群聖賢之道者也其&KR0001;以授乎先生未必不合道与¶
文為一而子㳺&KR0001;以為學者亦在其中矣奚必待㳺呉而后¶
有&KR0001;也㢤苐以斯文之作咸在扵呉故題曰呉㳺藳耳是藳¶
<pb:KR4e0021_SBCK_012-12b>¶
也記若干序若干誌若干銘賛若干五言若干歌行&KR0002;干律¶
詩若干合&KR0002;干萹嗚呼載道之文當傳之天下豈獨呉㢤豈¶
獨呉㢤遂書以為序¶
　　和陶詩集序¶
晋王右&KR0019;四明桂公彦良從王就國之一年適余㳺寓太原¶
與公觧后一觴相命道舊故外出其&KR0001;和陶靖莭集属序于¶
余余誦之終帙復于公曰詩自聖人刪後有正始風氣成一¶
家言其惟陶靖莭乎盖靖莭乃晋室大臣之後豪壮廓逹心¶
志事功遭時易代遂蕭然逺引守拙園田然其賦咏多忠義¶
&KR0001;彂激烈慷慨若讀山海經諸萹有屈大夫逺逰之志詠荆¶
軻一首有豫國士吞炭之心其他未易悉数也苐其尋常措¶
辭雅順而人不覺焉耳然後世慕之者衆或効其體或次其¶
<pb:KR4e0021_SBCK_012-13a>¶
韻不失之槁則失之華不失之俗則失之竒不失之弱則失¶
之豪其扵似枯而&KR0254;似易而高似麤而微即自然之趣寓無¶
竆之悲者則求之千百無十一也是其詩豈易和㢤今公&KR0001;¶
和囙其体裁諧其音莭縁情而道事本理以達辞固矣至于¶
刮絶牽強黜排藻飾沛乎莫禦渾乎無跡誠合作也然予&KR0060;¶
有疑焉公以布衣入仕于中論事　殿陛則　天子嘉¶
之侍經青宫則儲皇敬之遂以&KR0132;徳輔翼親王國扵全晋保¶
山河之固屏夷狄之窺奠民居而藩　帝室不&KR0014;無頼扵¶
公公可謂貴冨尊榮矣是則公與靖莭亦何&KR0001;同而和其詩¶
邪夫靖莭山澤之逸凍餒&KR0001;纒進不偶時而退安扵命然以¶
氣莭問學弗獲表見于天下故託詩酒以自娯非真酣扵&KR0920;¶
蘖汩扵辝章也公乃切切焉以靖莭之詩是和靖莭與公果¶
<pb:KR4e0021_SBCK_012-13b>¶
何&KR0001;同邪曰同其心不同其迹也何也在至正末天下大亂¶
衆方以智術干爵禄公則遯于林壑以自樂其天固有契扵¶
靖莭者兹&KR0001;以属知其時也欤及　皇明受命聖人出而¶
四海清士君子應詔而起布列中外莫非英選&KR0002;公者則以¶
孔孟之學際明良之㑹不数年而登台輔以佐理宗藩盖道¶
徳在躬既孚于朝廷文章巳出將行于天下頋豈蔽于不耀¶
之地而已也其視和陶集直公&KR0494;時一清事㢤雖然自靖莭¶
以来和其詩者凡㡬何人而公不多譲是不可以不傳使世¶
之人知公與靖莭盖不同其迹而同其心者也公曰是&KR0085;以¶
序矣遂為書之¶
　　趙才魯醫序¶
有䖏士曰趙才魯氏才魯之先以宋大宗子國扵漢漢王之¶
<pb:KR4e0021_SBCK_012-14a>¶
六世孫不仰扈駕南渡即越上虞而家焉家于虞江之北者¶
號北趙虞江之南者號南趙而才魯則南趙之佳公子也自¶
才魯父祖之上生乎貴冨之門沐乎詩書之澤㩀乎士民之¶
上其家聲地望不亦盛㢤及宋社既屋則才魯之祖父雖通¶
經學古欲見扵世然版圗附元皆不復仕至于才魯亦惟无¶
志是承獨教其子曰瑄者習舉子業未及試于有司而元亡¶
入國朝以洪武三年抱書經被薦于郷倦㳺来歸惟以&KR0001;學¶
講于里閈子弟其可惜也已嗟乎宋之宗族散䖏天下何可¶
勝計乃如上虞之趙不忍為殷士之祼亰且百年于兹而九¶
鼎再遷宜其子孫之復振矣而才魯父子又皆守道安貧無¶
慕乎外故其&KR0001;扶持可以俻國家之用者竟自蔽于不耀之¶
地然又懼無隂德之及人故扵醫焉而盡其心良可尚㢤&KR0004;¶
<pb:KR4e0021_SBCK_012-14b>¶
才魯之叔祖父宣幹翁甞遇異人得禁方書傳其子公㢘公¶
㢘&KR0001;與㳺則貝子良友李公文用皆儒而醫者也才魯既為¶
公㢘之從子又且㳺于兩公間則是内之有家學之&KR0071;承外¶
之有師友之漸摩雖欲不巧扵醫其可得乎昔縣尹天台林¶
希元病潮熱三四日或以為冝下才魯診之曰下非冝療以¶
小柴胡而愈病得之中寒&KR0001;以知其病者陽明旺申酉少陽¶
旺寅卯今熱之潮不于日晡而于日出少陽證也維陽王仲¶
逺邑中病頭痛彂熱而惡寒或欲汗之才魯診之曰左寸平¶
和而右寸緊盛是傷扵食非傷扵寒也不宜汗療以治中湯¶
一服而熱去二服而可風三服而如故髙唐盧廷舉館授于¶
魯&KR0001;忽鼻口出血如泉湧者才魯以為營血妄溢也屑人叅¶
側栢葉用飛羅麵和之服以井花水其血旋止髙陽許孟貞¶
<pb:KR4e0021_SBCK_012-15a>¶
病夜彂潮熱者三浃旬肌瘦力弱衆以為虚勞而峻補之才¶
魯診之曰脉沉而實此特内有熱耳不當&KR0024;作承氣湯飲之¶
大下而熱去范陽盧用中子熊年七&KR0010;病身灼熱而喘欬或¶
診其脉一呼得四至以為奪精也質于才魯才魯曰越人&KR0001;¶
云豈為小児㢤小児脉一呼三至曰平四至適得病耳此其¶
病得之外傷身灼熱者表邪漸傳于裏也喘欬者肺為寒&KR0075;¶
&KR0001;勝也冝用小柴胡去人参大&KR0037;加五味子乾姜主之如其¶
治而病良已才魯嘗出逰見一男子卒然死道&KR0342;即取㷔消¶
硫黄煎以清油&KR0049;温而灌之復炳百㑹及丹田其人始蘇方¶
其未蘇四肢逆冷昏不知人而氣之走于腹中者若雷鳴然¶
此尸厥也渤海呉&KR0241;兼病利下而&KR0647;厥目不䏻視口不&KR0014;言¶
飲食不&KR0014;下&KR0843;既五日且死才魯診之曰大谿脉未絶尚可¶
<pb:KR4e0021_SBCK_012-15b>¶
活也作葱白餅置臍上上熨以火復剉&KR0836;附子煑清水而徐¶
灌之有間手足温漸䏻言視乃日服四逆湯飲食進而利止¶
郷人倪敬之病咳嗽通身微熱衆醫以為感寒療以杏子湯¶
而病加&KR0501;才魯視之曰此肺疽耳為桔梗湯使服之不三日¶
嘔膿與血一升許又以大薊散飲之不一二日内無熱者其¶
治病多&KR0011;此此其&KR0001;以有隂徳之及人也予行天下及讀傳¶
記知古今名醫不為甚少矣然未有不本黄帝歧伯以為學¶
其學而有至焉者可以醫國而况扵人乎若才魯由儒而醫¶
既歷三世資扵師友者又深故其治人之病往往竒中使之¶
醫國則隂徳之施當益廣而子孫之食其報者當愈逺而愈¶
無窮也遂為書之¶
　　送頋徳如還淮安衞序¶
<pb:KR4e0021_SBCK_012-16a>¶
吾郷頋珙徳儒竒士也自幼負氣不肯出人下及長讀書通¶
知大義而&KR0057;善古兵略以才應薦入亰師奉大都督府檄出¶
補淮安衞千户&KR0001;司吏自主帥至于戍卒莫不&KR0091;之曰是善¶
治軍務者也由是䏻聲日起雖同列皆自以為弗及而德儒¶
亦痛加淬礪若劍之新彂于硎其光燁然而其鋒銳然也毎¶
語人曰夫有才而不用扵時甘老死山林何齪齪㢤丗方用¶
才不得分郡守之符以恵安民社亦當佩&KR0005;軍之印以鎭撫¶
邉疆則上可以備國家用下可以為父母榮也此其志豈庸¶
衆人比㢤一日請于主帥曰珙&KR0032;&KR0229;于兹且五六年而二親¶
老矣逺在江湖千里之外得一歸省庻其展人子之心㢤主¶
帥許之遂渡江而南則母氏已殁而哀毁不自勝又懼乎益¶
深其父之憂也乃茹悲飲泣周旋衰絰中飬生送死咸盡其¶
<pb:KR4e0021_SBCK_012-16b>¶
禮人扵是又稱徳儒之善事其親矣其&KR0005;復役淮安也沛郡¶
劉主敬為徴贈言扵大夫士得歌詩若干首屬序於余予嘗¶
北㳺而觀于淮安矣北控大河南蔽長江西與壽春以夹輔¶
中都衝實要之地也是以國家建衛扵此而千户百户又各¶
設&KR0001;以&KR0032;扵衞豈獨&KR0005;良卒勁而賔客佐史亦皆賢也若徳¶
儒者可不謂之賢矣乎盖徳儒以刀筆議論佐帷幄行陣夕¶
烽不舉而我軍晏眠於斯時也悃欵白于主帥&KR0025;容覲于老¶
親既不失乎私㤙又不違乎公義是固兼得臣子之道者矣¶
然予又有&KR0123;焉昔莭孝徐先生淮安人也飬氣務學而酷慕¶
諸葛武侯之為&KR0005;以其&KR0001;學廣而&KR0001;飬深也今徳儒之往盍¶
亦有&KR0001;取法乎事親如莭孝治兵如武侯亦在乎廣其學而¶
厚其飬而已矣母謂古今人不相及也徳儒其勉㢤扵其行¶
<pb:KR4e0021_SBCK_012-17a>¶
遂書於首簡¶
　　送翁好古之廣州府教授序¶
洪武八年夏中書以廣州府缺敎授署㑹稽翁好古氏往補¶
其䖏既道過郷郡遭&KR0001;生父之䘮不果行明年秋&KR0005;之官&KR0376;¶
江東来告行扵吾邑甞&KR0001;與㳺以往年出亰師時&KR0001;得贈言¶
若干萹俾予属讀之學士宋公則謂師儒之任毎難其人而¶
喜得好古晋相陶公則謂好古有師友淵源足以典教二公¶
之言至矣肅又何以贈之邪然好古當内附&KR0004;以前郷貢進¶
士例赴南亰以目眚放㱕及是又以薦試于天官以明詩得¶
上考將上聞而超用之好古復以目眚辝乞㱕甚力上之人¶
不忍奪其志而且愛其材也故有文學之選焉而或者曰朝¶
廷以不次爵位待多士士如好古者䖏翰林則馳騁文辝可¶
<pb:KR4e0021_SBCK_012-17b>¶
以華扵國䖏成均則講&KR0003;經典可以受業于髙才生是之不¶
䖏而出試冷官于嶺海間其不可惜乎嘻彼盖不知國家用¶
士之意者也且以好古之才踐敭清華固無不可然玉堂胄¶
監官不虚位而島居卉服民方向學國家亦何靳一士以掌¶
千里之教事㢤千里教事之掌于一士是固秩雖卑而其道¶
甚尊者也非好古則誰宜兹選吾囙是以知國家不鄙夷裔¶
土擇賢者以為之師使其俊秀通經學古足&KR0497;登崇與上國¶
齒則文治之洽也無間逺近不亦有頼于掌教事者之助乎¶
好古宜有以自効矣詩曰豈弟君子遐不作人好古能副國¶
家作人之意是亦作人也又曰肆成人有徳小子有造南海¶
諸生能受教于好古豈不有徳而有造㢤扵其行書以贈之¶
　　送陳九成還海門學官序¶
<pb:KR4e0021_SBCK_012-18a>¶
皇明以孝治天下凡文武士官于内外者無小大咸得予告¶
以㱕省其親&KR0001;以&KR0134;臣子之兼盡其道也吾郷陳九成氏教¶
諭通州海門縣學之明年以去家千里既限以長江之險而¶
母夫人年又髙不可以就飬乃用予告例而㱕省焉居無何¶
&KR0178;教事之曠&KR0005;還淮南以予生同年而學同道也徴言以贈¶
其可黙乎陳故士族至九成早&KR0012;且值時多故貲産之减十¶
九九成䏻躬耕力學以順于母以友于弟以&KR0025;㳺于縣士大¶
夫其行䏻卓卓也故守令舉之天官選之邑人士師宗之官¶
雖卑也得以鳴其道禄雖薄也得以逮其親九成不亦有樂¶
扵此乎抑吾聞之曾子甞仕得鍾釜之禄即欣欣而喜非以¶
禄之厚也&KR0001;樂者逮親也親既殁雖加以卿相而猶涕泣非¶
以禄之不厚也&KR0001;悲者不逮親也是其悲樂係乎親之存殁¶
<pb:KR4e0021_SBCK_012-18b>¶
而不係乎禄之厚薄可謂孝矣然猶自謂能飬而不䏻孝孝¶
固不易䏻乎夫孝本教也有天子之孝有諸侯之孝有卿大¶
夫之孝有士之孝有庶人之孝自庶人䓁而上之天子雖孝¶
有小大其徳行則無以盛扵孝者以故大賢猶不敢自謂之¶
&KR0014;而况扵衆人乎今九成之樂以禄飬也既有似乎古之人¶
由是勉焉致位通顯上而輔相君徳下而啓迪民彛道行當¶
時而聲流後世以及其親可謂不䏻孝者乎傳曰孝子善事¶
君又曰事君不忠非孝也然則臣子之道固未始不相囙而¶
九成&KR0005;有以兼盡之吾賀國家之得士而學官之得師㢤是¶
為贈¶
　　送約齋汪先生序¶
吾友餘姚景君徳輝為郡文學以公事過其郷及還學官也¶
<pb:KR4e0021_SBCK_012-19a>¶
道經上虞擕&KR0001;交汪約齋氏與余相見扵河水上察其非凡¶
士心黙異之而徳輝亟語余曰約齋之先歙巨族也曰某者¶
徙居奉化長汀且&KR0070;世矣至約齋&KR0057;&KR0285;學然不事進&KR0145;甞㳺¶
四明天台間遇&KR0046;者授隂陽五行之&KR0003;遂精其&KR0014;以人始生¶
年月日時主之以日以王相体囚推其壽夭冨貴貧賤一㝎¶
于命若燭照&KR0070;計百不失一有李虚中之學術焉人之問命¶
扵約齋約齋語于人子未甞不以孝語于人弟未嘗不以順¶
語于人臣未甞不以忠有荘君平之義焉搢紳先生通外家¶
語者與約齋上下其論大弥無外小入無間千變萬化消息¶
盈虚不外乎三才之道而必本扵易則衆咸推服之有司馬¶
季主之風焉余曰嘻季主君平善扵卜噬而虚中善扵推命¶
今約齊烏得善其一以兼三人&KR0001;長㢤亦惟古昔凢用日時¶
<pb:KR4e0021_SBCK_012-19b>¶
占候則均之爲日者日者如彼三人何可及也而約齊&KR0014;兼¶
之是其風義學術&KR0085;以立名天下不亦偉㢤既徳輝別去約¶
齊留吾邑邑大夫士與徳輝交者皆交約齊徴徳輝之&KR0001;&KR0091;¶
引無一不信者故扵約齊之將東歸也相率贈以言余之言¶
曰天以隂陽五行生我蒸人性無不善而氣有清有濁有長¶
有短有厚有薄故清者智濁者愚長者壽短者夭厚者富貴¶
而薄者貧賤此固命之一定而不易也然愚而䏻加反之之¶
功則氣質可化天性可復&KR0001;謂雖愚必明雖柔必强曽何命¶
之&KR0085;云若夫盗跖壽而顔子夭魯哀齊宣富貴而孔孟貧賤¶
是盖聖賢之禀雖清而或不厚不長非聖賢者乃得其長且¶
厚耳然則冨貴与壽不可以智得夭与貧賤不可以智去以¶
其有命也今約齊雖善命術其䏻損益之乎不&KR0014;損益而探¶
<pb:KR4e0021_SBCK_012-20a>¶
索玄奥吿人以實使扵忠孝大莭秉之在我而壽夭貴賤則¶
居易以俟命焉此其喻諸人也深矣吾聞古之有道者多&KR0046;¶
於藝術約齋非徒藝術人也其亦&KR0046;扵是者欤遂書以為叙¶
<pb:KR4e0021_SBCK_012-20b>¶
¶
　　　已已九月初五日校¶
<pb:KR4e0021_SBCK_012-21a>¶
