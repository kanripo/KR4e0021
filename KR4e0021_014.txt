# -*- mode: mandoku-view; -*-
#+TITLE: 密菴藁
#+DATE: 2015-09-12 01:28:48.802892
#+PROPERTY: ID KR4e0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB12n0750-014密菴藁文藁-辛卷.
<pb:KR4e0021_SBCK_014-1a>¶
密菴文藁辛卷¶
序¶
　　行春圖序¶
上虞主簿史公周卿以府&KR0702;董築海隄工既訖且還官舎署¶
文書矣而海郷民庶不忘公之恵爱也請于同郡趙鳴玉氏¶
繪公行春圗属序其事扵予余聞之公作隄捍海&KR0229;夫以萬¶
實閱寒暑矣乃獨圖公行春何邪盖公春時跨馬程&KR0450;隄事¶
廵行海上仰&KR0026;天宇則風日和煦俯察原野則草木句萌與¶
鳥飛魚泳扵海山湖水間者固&KR0085;以適公&KR0336;中之樂矣然公¶
不以為樂而以為憂扵是諭凢&KR0229;夫曰陽氣既蒸而土膏動¶
矣爾得無思舉趾而耕乎倉庚載鳴而&KR0345;且生矣爾得無念¶
婦子之條彼桒乎頋以海隄未完不得遂爾私也&KR0014;無感于¶
<pb:KR4e0021_SBCK_014-1b>¶
其中乎亦孰知夫隄海正以衛桒田&KR2959;田在則爾之衣食可¶
資焉以出也其可怠若工乎雖然衣食&KR0001;資而弗&KR0023;及時以¶
自力則&KR0005;迫爾以寒飢斯吾憂也今吾縦爾歸農旣乃服徭¶
慎母後期爲也衆如公令而咸便之是豈非公之行春䏻恵¶
愛其民民欲圗焉以昭其不忘者乎抑余惟耕桒王政之本¶
而典民社者&KR0001;當竭心以率&KR0134;也今公職在佐邑且董隄&KR0229;¶
乃䏻拳拳于兹其真知政本㢤使公由此以陞爲賢令爲良¶
二千石爲名公卿以佐天子益推其憂民之心而爲政焉則¶
恵愛之及民者藹然若春風之被萬物矣公其勉之遂書于¶
行春圗上洪武七年月正人日㑹稽謝肅序¶
　　娥江送別圖序¶
溧陽逹公貫道丞越之上虞秩既滿將朝亰師邑人士相與¶
<pb:KR4e0021_SBCK_014-2a>¶
送之娥江之滸公欲登舟輟挽止之咸咨嗟感歎不忍為別¶
扵是公起指江以語于衆曰昔吾絶江而東懼弗&KR0014;佐理以¶
忝朝廷寵命頼是父兄&KR0014;教子弟&KR0014;率三年無一事累我我¶
得西渡江&KR0208;道千里以覲于天子何幸之深毋為不忍余別¶
也衆闔辞以復于公曰自本朝有天下以来官扵吾邑者不¶
猛以厲民則寛以怠事不激以為㢘則察以為智是皆不知¶
&KR0025;政往往不免故未有一人得赴中書以考厥績者考績中¶
書當自公始公無彼&KR0070;者之失有古遺愛之風㢤吾䓁是以¶
扵公之別不忍也乃再拜別公公登舟送者佇立水濵舟既¶
行猶注目不少&KR1407;而公亦慿柁楼頋望踟蹰于時天霽潮平¶
四山如洗木葉飛摵摵凉颷舉之與翔鳥泳魚相下上于中¶
流使人別情紛&KR0368;益不䏻自忍也好事者繪焉題曰娥江送¶
<pb:KR4e0021_SBCK_014-2b>¶
別啚將以&KR0009;公属序扵余余謂送公之別不于他&KR0001;而于娥¶
江也何故盖娥者曹氏女也其父盱善水以迎伍君為濤所¶
溺娥已死援出父屍事載漢史後世慕之故以名其江然伍¶
君之忠曹女之孝臣子大莭也公甞以教邑人士今公之去¶
邑人士必臨江以送者非徒不忘公教亦以願公克全大莭¶
也若乃區區不忍為別烏&KR0085;重為公道㢤姑併書于啚末而¶
&KR0014;言者又繫以詩庶乎公之有以觀省也¶
　　送徐志敏覲親序¶
余聞之君子之事親孝故忠可移扵君然事君者必得位而¶
後見其忠若事親者則人人所同可不務于孝乎且以人子¶
方壮之齒當父母就衰之年雖盡於愛敬亦&KR0014;㡬何時而忍¶
違之故孝子愛日將以報冈極之㤙焉吾郷徐士學志敏今¶
<pb:KR4e0021_SBCK_014-3a>¶
　六合縣丞泉上先生之季也過余言曰始吾父以例徙南京¶
　付士學以家政俾飬其母氏以命之嚴不敢&KR0025;以行吾父既¶
　至頼天子寛仁授大名之清河丞一童匹馬赱&KR0070;千里以佐¶
　政扵令秩滿得考績于朝又丞六合矣六合在淮南江北為¶
　天子畿内地以吾父䟦涉逺&KR0229;&KR0023;近日月之光何兹喜幸而¶
　士學曠&KR0176;下娯侍亦四五年義當赱覲奉巵酒為壽巳得請¶
　于母氏行有日矣惟子與吾父交㝡善是以来告別余因贈¶
　之言曰志敏之先宋士族也諱某而下&KR0070;世不分財以孝友¶
　傳其家家有積善之堂郷人慕之而祖竹西翁在元以儒術¶
　進官至慶元令民徳之而父泉上又以才賢應國家寵命再¶
　為邑佐咸有䏻聲志敏生于積善之家以慶元為祖以泉上¶
　為父泉上䏻紹慶元矣志敏盍亦思紹泉上乎泉上以㢘慎¶
<pb:KR4e0021_SBCK_014-3b>¶
持身以練達効職宣上徳而蘇民瘼惟恐弗及斯非忠扵君¶
歟有子如志敏克家飬母與搢紳㳺以尊徳樂義而先緒之¶
是承斯非孝扵親歟君親一志也泉上之忠於君猶志敏之¶
孝於親志敏今日䏻扵親也孝則異日必扵君也忠亦將無¶
愧扵泉上㢤雖然志敏母遲其行而翁且老矣展愛日之誠¶
以懋致其孝在志敏職也若志敏攻進士業為歌詩清麗習¶
二&KR0144;得古人用筆意予不復言以其無関乎覲親也大夫士¶
喜其行者詩以係焉¶
　　送陳中瑩之汧陽丞序¶
上守大寳之十年皇太子令中書省臣選國學生甞試以事¶
者一百五十有六名擬秩正八品咸得佐縣除目既頒而吾¶
郷陳中瑩實在選中授鳯翔府隴州汧陽縣丞詣&KR0453;拜㤙退¶
<pb:KR4e0021_SBCK_014-4a>¶
謁東宫撫諭諄切賜衣一襲鈔十貫予告歸省中瑩奉命惟¶
謹既南還覲其母夫人&KR0005;之官大夫士咸有言以贈属序扵¶
余余不得辤也始中瑩以俊秀而學于郷閱六年而升于胄¶
監不数月而被旨受差遣于冬官發梓人岀陕西作秦王府¶
使徽州勞工師之甞造宫殿者&KR0039;計軍噐于浙江反福建承¶
宣布政使司咸以䏻稱則今之佐政于汧陽也何有然吾聞¶
汧陽介乎&KR0206;隴在陕以西陕以西周公&KR0001;甞治而教之矣風¶
氣有四塞之固習俗有中古之淳傳可考焉而㦯者謂地接¶
胡戎多尚武莭是不知平王封嬴氏以歧西地文公東獵汧¶
渭始卜居之至孝公都咸陽而祖龍&KR0091;制覇業相承首功故¶
也及漢與唐咸都于彼&KR0001;謂天府陸海者其地利誠得矣然¶
漢唐之治教果能&KR0071;周乎果䏻盡掃籝氏之苛&KR0064;乎夫風俗¶
<pb:KR4e0021_SBCK_014-4b>¶
美惡視治教盛衰而&KR0206;桑隴&KR0112;之間&KR0028;雎麟趾之化猶有存¶
焉者乎　皇明受命薄海内外一視同仁况聖人&KR0001;甞治¶
教之地故㑹府既填以親王而郡縣長貳又必擇夫賢者䏻¶
者以恵安斯民中瑩是以有此行也夫中瑩以賢&KR0014;之才貳¶
一邑之政將得上考扵中書豈乆淹于西土者邪雖然士患¶
問學之不至不患政事之不成患政事之不成不患禄位之¶
不高使中瑩佐于令也不以禄位為卑而勤扵政事不以政¶
事可苟而本諸問學則亦庶㡬焉耳矣勉之㢤母負¶
上與　皇太子蕳㧞眷賚之盛心此大夫士&KR0001;以贈之言者¶
也¶
　　送錢季貞滎河縣丞序¶
上虞錢季貞以諸生由郷學貢成均助教博士咸器之已而¶
<pb:KR4e0021_SBCK_014-5a>¶
有　旨俾服役大都督府乘傳出湖廣省覈各衛軍&KR0070;而¶
給之賞以才幹稱&KR0010;之孟春　皇太子董天官選為平陽¶
府蒲州滎河縣丞既拜命謁　東宫錫織文衣一襲寳鈔為¶
貫者十且得告覲其母夫人然後赴官季貞既㱕省随牒云¶
邁縉紳先生有言以贈予之言曰滎河魏曰汾隂漢囙之唐¶
曰寳鼎宋改今名元因之入　國朝名囙之而不改兹土¶
也大河汾水以繚之首陽太岳以屏之安邑在其西非禹都¶
乎蒲坂在其南非舜都乎而平陽又在其東北是尭都也三¶
聖人&KR0001;都相去無二百里而人倫之教本扵一身衣裳之治¶
敷于四海斯民洽和刑措不用扵時滎河實帝王畿内地親¶
沐神化故風淳俗厚逮今易治豈無自而然㢤　皇上御¶
極有尭之仁有舜之知有禹之功幅&KR0695;既大賢才亦衆亮天¶
<pb:KR4e0021_SBCK_014-5b>¶
工而&KR0009;民社者靡不竭心盡力以副　當宁懋雍熈之政¶
將見海隅蒼生亦無一夫不&KR0023;矧滎河介中土甞被堯舜禹¶
之澤者乎故輟國子生才噐如季貞僅得佐政于是則¶
朝廷&KR0001;以恵安&KR0058;獻者何其至也雖然吾聞季貞治尚書書¶
載帝王之道莫盛扵尭舜禹其精一授受乃天子至于士&KR0113;¶
已治人之大本季貞講之已熟執此以往佐易治之邑綽乎¶
其有餘在力行而已尚母&KR0012;滎河人士之&KR0001;望㢤¶
　　送車義&KR0004;歸亰師序¶
皇帝受命既平大亂即以人文化天下故内而亰畿外而郡¶
邑莫不建學置師弟子貟俾其明經脩行以備文儒道徳之¶
任又慮其文辝或狃扵前代科舉之弊而無可觀采乃洪武¶
十一年柬㧞大學生之高才者四十有二人属之博士務為¶
<pb:KR4e0021_SBCK_014-6a>¶
古學必欲其文足以貫道而後止吾郷車義&KR0004;褎然在四十¶
二人之列明年春三月　皇太子為四十二人者請扵¶
上錫幣暨禇予告省親由是義&KR0004;得以織文叚四副以素縑¶
寳鈔二十五貫歸為父母榮矣既而將還大學徴言以贈囙¶
告之曰惟唐虞三代之道載扵六經六經之作者皆聖賢也¶
雖不專意文辝而後世之文辝其不開扵此乎然漢承秦滅¶
學之後髙祖冝興文事而不遑文景而下得賈&KR0105;董仲舒司¶
馬遷楊䧺而文章始焕然可述東都以降日漸衰弱至于有¶
唐以太宗為君輔以魏徴虞世南其文章不䏻洗六朝綺靡¶
百有餘年得韓愈而丕變之然後足為一王法承唐者宋建¶
隆而下文章猶有五季之粗鄙慶曆以来得歐陽脩蘇軾曽¶
鞏而文章始無愧于漢唐及濂洛関閩大儒迭起折&KR0168;于孔¶
<pb:KR4e0021_SBCK_014-6b>¶
孟羽翼乎六經則載道之文蔑以加扵此矣由今&KR0026;之士之¶
生于唐虞三代之際者教飬素&KR0497;人咸知道故其言不期扵¶
文而自文生于唐虞三代之下者教飬弗備而知道者鮮有¶
&KR0014;以文而貫道者豈非豪傑之士㢤　皇上以天縱之聖¶
䖏君師之位既治而教必欲上登唐虞三代下視百世之王¶
故選爾四十有二人業文於首善之地使海内咸觀而化誠¶
一代之盛典也則義初何幸而&KR0023;在選中可不有以勉之乎¶
雖然六經之文本原也何可尚哉然通逹國体者賈&KR0105;之文¶
也正&KR0105;明道者董仲舒之文也善序事理者司馬遷之文也¶
議論不詭于聖人者楊雄之文也有王道意思者韓愈之文¶
也平易&KR0003;理氣脉渾厚歐陽修　蘇軾曽鞏之文也粹然一¶
出于道者濓洛關閩諸儒之文也義&KR0004;扵此亦嘗决擇之乎¶
<pb:KR4e0021_SBCK_014-7a>¶
誠使義&KR0004;以六經之道充乎中則文之發扵外者代言則渾¶
灝記事則謹嚴被絃歌而中律吕鐫金石而成典則列之六¶
經作者之後而無愧豈但若賈董歐曽而巳㢤義&KR0004;曰敢不¶
自勉遂書以為序¶
　　送許季琮還成均序¶
吾郷以秀登成均者率三&KR0010;不下六七人若許季琮其&KR0057;敬¶
敏者歟始季琮學于郷郷先生以易書詩春秋相教授而季¶
琮乃喜習禮記扵是赱剡受&KR0003;于宗人時用先生先生至正¶
中名進士浙東西之學禮者咸就正焉然甚愛重季琮及季¶
琮入成均事助教曽公曽之言禮不異扵宗人季琮將得卒¶
其&KR0001;學不&KR0273;奔父䘮以歸而曽亦去職矣然季琮服䘮三載¶
間讀禮有疑焉輙識録之意還成均質諸良師友而其行且¶
<pb:KR4e0021_SBCK_014-7b>¶
有日徴言以贈予聞成均&KR0001;以教國子者六經之道同㱕而¶
禮樂之用為急盖莭之以禮和之以樂禮樂逹於天下則治¶
道成矣成治道者固必資扵禮樂而禮樂豈易言㢤羲軒有¶
作而禮樂始彰尭舜揖遜而禮樂咸備周監夏商而禮樂極¶
盛士生其間教之有具莫不就中和之徳足以任公卿而佐¶
天子治道無成不可得也及秦滅學&KR0440;壊禮樂樂經既亡惟¶
三禮頗存或傳扵高堂生或得扵河間獻王或刪扵大戴小¶
戴歷漢唐宋雖其禮之莫行而士猶得以誦習其&KR0003;柰之何¶
王安石欲行新經義罷儀禮而存禮記棄經任傳使學禮者¶
失其本原是以朱夫子病之既考定易曺詩春秋乃緒正三¶
禮以儀禮經為綱其禮記及諸經史雜書&KR0001;載凢有関扵禮¶
者附于經下而注䟽諸儒之&KR0003;亦具列焉是為經傳通解而¶
<pb:KR4e0021_SBCK_014-8a>¶
近代吴文正公澄謂實朱子編類之草藳未加筆削遂扵經¶
加之倫紀扵傳加之秩序扵二戴記及注中表出逸經八萹¶
以次正經傳又次之皆別為卷而不相紊其亦&KR0071;朱子相遺¶
經之志者欤今以朱呉二書而叅究之則先王之禮意可得¶
而見誠制作之&KR0497;不刋之典也季琮亦嘗竭心于此不乎舎¶
此而曰我䏻知禮未見其䏻知也雖然夫子曰君子博學扵¶
文約之以禮亦可以弗畔矣夫季琮學而求&KR0001;以約之固莫¶
急扵禮者若文如詩書之&KR0011;可不先有以博之乎自博而約¶
然後䏻不背扵道則為學者固自有次第㢤吾&KR0133;季琮至成¶
均質&KR0001;疑扵良師友併以余言求折&KR0168;之且録以見教扵其¶
行書以贈之¶
　　和陶詩集序¶
<pb:KR4e0021_SBCK_014-8b>¶
古之君子茍秉忠義之心雖㦯不白扵當時而必顯&KR0064;于天¶
下後世者是固公議之定亦其著述有&KR0001;扵考也若楚三閭¶
大夫屈原漢丞相諸&KR0081;亮晉䖏士陶潜者非其人乎方楚之¶
絀屈原也秦&KR0070;紿楚原復切諫而君弗悟反信䜛而遷之原¶
雖溘死而其心則見于離騷二十五焉及漢之末有諸&KR0081;亮¶
者感激三頋輔翼兩朝以再造王業事雖不就而其心則見¶
于出師二表焉若夫陶潜乃晉室大人之後耻事異代超然¶
髙舉安扵義命雖無益扵國而其心則見于歸去来辞與諸¶
詩賦焉之三君子&KR0001;遇之時不同忠義之心則一而天下後¶
世之&KR0001;共知者也柰之何㦯者作反騷以議　累書入冦以¶
外武侯託白璧微瑕以譏靖節則其忠義之心不亦泯沒于¶
天下後世乎以今&KR0026;之離騷足以見其愛君憂國雖九死而¶
<pb:KR4e0021_SBCK_014-9a>¶
不悔也出師表足以見其仗義&KR0130;正不得興復舊都不止也¶
歸去来辞與諸詩賦足以見其不慕世榮惓惓乎其本朝也¶
是以&KR0181;陽夫子㦯校注其&KR1322;文㦯彂明其偉烈或表見其幽¶
光扵是三君子忠義之心炳乎如白日之行青天矣亦孰得¶
而泯沒之邪然余又以謂大夫丞相皆甞列位于朝其行事¶
故易考而知也若䖏士則徒以一縣令在官不久尋復歸田¶
其跡甚&KR0046;冝與屈&KR0081;若不相似然然而讀史九章其首述夷¶
齊非孔明識義利大分之謂乎其次述箕子非靈均不忍宗¶
國危亡之謂乎其曰精衛塡海非孔明為漢復讎鞠躬盡力¶
之謂乎其曰與三辰㳺非靈均悲時俗迫隘而輕舉逺逰之¶
謂乎至于&KR0001;謂山陽㱕國平王去京不自知其涕之流者其¶
忠義之心視屈&KR0081;為何如也有志之士讀其詩未甞不想見¶
<pb:KR4e0021_SBCK_014-9b>¶
其人而神交扵千載之上若雲林方先生是巳先生生金華¶
學扵古待制柳公文獻黄公忠宣余公徳行文學咸有師授¶
蔚乎士林之望也嘗一出仕遭時多故即浮大海至乎中州¶
方與豪傑者交而鼎巳遷矣遂南還四明棲遲於荒閑寂寞¶
之地不知寒暑之㡬易也其流離顛頓寒飢苦困憂悲感憤¶
不獲其意者莫不彂之扵詩詩之體裁音莭渾然天出者又¶
絶似淵明非徒踵其韻焉而已囙名之曰和陶集以予相交¶
之善而深知其音也俾論次以為之序予得而誦之則其豪¶
放之氣猛烈之志寓于髙雅閑澹之辞足以使人嗟嘆咏歌¶
之者不但與靖莭異世同符而離騷之怨慕出師表之涕泣¶
亦莫不具在其間也則是編之傳豈特著述之足貴而忠義¶
之心無愧扵古君子者必將有考扵斯焉其可尚也巳雖然¶
<pb:KR4e0021_SBCK_014-10a>¶
自淵明之後人知重其詩者不為甚少韋蘇州學之扵憔悴¶
之餘柳栁州效之扵流竄之後倣之而氣弱者非王右丞乎¶
擬之而格卑者非白太傅乎而蘇長公又創始和之自謂無¶
愧扵靖莭矣然以英邁䧺傑之才率意為之故無自然之&KR0208;¶
焉有自然之趣而無柳白黄蘇之失者其為先生是集乎當¶
與陶詩並傳于後無疑矣予非私扵先生也凡覧先生之詩¶
而䏻求之扵辞意之表者其必以余為知言㢤其必以余為¶
知言㢤先生名某字某號雲林又號九靈山人云¶
　　長林先生文集序¶
長林先生既殁之十年其嗣子子清蹐門而告扵余曰我先¶
人甞尹兹土與吾子往來談&KR0003;文事及属纊予齒尚㓜不&KR0014;¶
収拾遺文倘有存于子&KR0001;將刻以&KR0019;焉余聞其言而驚異之¶
<pb:KR4e0021_SBCK_014-10b>¶
曰子有斯志吾黨士孰不欲助之乎然先生平昔為文藳就¶
輙棄去余&KR0001;手抄不過在吾邑&KR0001;作者若其宦學京師出入¶
禁林胄監餘四十年而著述&KR0262;落無㡬故余嘗以&KR0001;抄合而¶
名之曰存藳毎行四方必寘于槖兾随&KR0001;得而編入之以傳¶
于永久頋未䏻也今子之来惓惓焉欲取先大夫文章以刻¶
為人子者不當顯&KR0045;先徳如是邪遂以存藳授子清而友人¶
頴川黄九成浚儀趙汝䏻嵩城俞尚㮒相與命工鋟梓且闔¶
辭属序扵肅肅扵序先生之文義不可辭而諸君之趣亦堅¶
囙述先生之文行論議而書于首蕳曰先生生天台年十三¶
四即從郷先逹走錢唐過金陵㳺京師盡識天下鴻儒碩彦¶
或師焉或友焉大肆力扵古文辭有譽王公間由是以察薦¶
署遼陽路儒學正上䟽請廟祀箕子于朝鮮中書奏行之授¶
<pb:KR4e0021_SBCK_014-11a>¶
内宰司照磨歴序自古后妃而評其賢否曰内鑑進之中宫¶
廷議以其有禆扵王化及助教國子以董仲舒當從祀孔子¶
廟庭䟽上而朝廷用其言轉應奉翰林文字同侍講金華黄¶
公溍入史&KR0560;編纂國史文名益起遂選為上虞令治尚㢘蕳¶
聲聞于朝擢南行䑓監察御史命下而先生殁矣先生毎謂¶
夫六經而下左丘明傳春秋而千萬世文章實祖于此継丘¶
明者司馬子長子長為史記而力量過之在漢為文中之䧺¶
&KR0071;子長者韓子深醇正大在唐為文中之王&KR0071;韓子者歐陽¶
公淵永和平在宋為文中之宗他若班孟堅之詳贍柳栁州¶
之精覈曾南豐之峻㓗王臨川之蕳淡蘇長公之痛快亦冝¶
諦&KR0026;熟考以自成一家斯吾有志而未遂焉者也䏻遂其志¶
而自成一家其在國朝群公之文乎夫趙江漢如星斗著天¶
<pb:KR4e0021_SBCK_014-11b>¶
行列森羅而光氣煥發劉静&KR0113;如御車廣路輪轅堅壯而馳¶
騁自得姚牧菴如豫章㧞地深根而巨榦故枝葉挺茂程雪¶
樓如王侯苐宅門廡堂室内外莫不完壮元清河如項籍&KR0005;¶
兵人人足用馮海粟如符堅捴師以多而敗虞邵菴如長江¶
大河清暢渾浩㑹㱕于海而後止黄金華如洪波巨澤風浪¶
不驚湛然一碧掲豫章如明殊在淵光耀不露而自然人知¶
其為至寳馬石田如彛噐陳于宗廟無甚華飾而質雅可觀¶
柳待制如禮家之&KR0497;莭文穠縟重&KR0232;李五峯如秦漢間人語¶
言嶄絶而頓挫至如&KR0061;清容博奥敏捷長扵應制如歐陽圭¶
齋厖碩鋪舒未離賦體俊邁如陳莆田雅馴如程黟南平順¶
而氣益盛如貢宣城㓗净而力稍弱如危大檏是十数公雖¶
時有後先皆以文而知名者也夫我則措辭欲似班馬字字¶
<pb:KR4e0021_SBCK_014-12a>¶
經思欲似柳州序事不苟欲似臨川豫章苐恨才弗逮志耳¶
嗟乎先生之文既如彼　而論議又如此此其&KR0001;以&KR0636;古茹¶
今㑹稡精粹内實外華發之扵辞蕳而&KR0497;嚴而温竒勁而順¶
適含蓄而眀潤工扵紀事而持論不浮在十数公間自成一¶
家不可以弗傳傳之使世之君子知先生之為文動関世教¶
若祀箕子仲舒兩䟽者其亦可以考信焉先生名希元字希¶
元姓林氏自號長林子云¶
　　送大常博士薛文舉還朝序¶
　洪武十四年夏五月六日¶
上御奉天門大常博士臣薛文舉謁吿歸省既得　㫖遂走¶
　上虞覲其母夫人居無何當還　朝徴言以贈肅辭不獲¶
　囙自念¶
<pb:KR4e0021_SBCK_014-12b>¶
天子龍飛之&KR0004;嘗與攷禮樂扵大常亦&KR0060;知其&KR0003;矣¶
上既定天下以事之大者惟祀故祀天地祀宗廟祀社稷山¶
　川羣神咸極扵誠敬其禮儀之注樂舞之䓁牲幣之数則¶
　司于太常而太常設官莫尊扵太卿其屬莫重扵博士雖¶
　秩有崇卑其為清選也則一是以¶
上常慎蕳其人非學&KR0113;行㓗者不得與扵此而吾文舉孝廉¶
　士也以文學應詔¶
上親筞之授太常博士其太卿則吕公公甞敭歴中外政譽¶
　&KR3631;起今居是職又以忠良孝順為¶
上所親信及得文舉以為属公固優禮之而文舉亦竭其&KR0001;¶
　學佐公典禮&KR0001;以賛¶
上之行事者寅畏小心夙夜無有怠焉故天地宗廟社稷山¶
<pb:KR4e0021_SBCK_014-13a>¶
　川羣柛歆¶
上之祀幽明交孚神無怨恫物不疵癘大和&KR0001;洽六合以寧¶
禮以之而明樂以之而&KR0497;厎盛治扵中朝開太平扵萬世¶
斯實¶
上之誠敬有以致夫福祥也而文舉幸得從公周旋楫遜扵¶
其間豈非千載之一遇乎文舉冝益有以自勉矣抑肅嘗¶
　拜太卿公扵浙江公賜之教不敢忘故囙贈文舉以言而¶
　及扵公者以公方掌禮樂而深&KR0133;公為唐虞之伯夷䕫也¶
　　贈王高士禱雨詩序¶
洪武十二年秋七月杭郡旱大守劉侯彦清率僚佐建壇于¶
佑聖觀命觀主丁某禮致髙士王景舟將求雨澤遂相與即¶
壇&KR0001;齋㓗三日大守&KR0353;香&KR0572;于天曰某承¶
<pb:KR4e0021_SBCK_014-13b>¶
天子命以守杭郡郡寔東南都㑹而布政使司&KR0001;治土廣民¶
稠民&KR0001;頼以生者土&KR0001;産之五&KR0150;也五榖槁而民就飢斯固¶
守土者之責也其責有五&KR0072;獄未理欤徭&KR0229;未均欤窮民未¶
飬欤遺賢未薦欤常祀未禋欤何亢陽之甚也願天降菑扵¶
我弗及無辜之民而即賜之以&KR0040;祝巳髙士被&KR0181;霞之衣戴¶
七星之&KR0227;佩蒼龍之劒容觀旣肅升于壇表以大守禱雨之¶
意達于天地&KR0294;神矣乃凝然而坐儼然若思心正氣順與造¶
化者翕合焉頃之忽俯仰&KR0204;頋若使&KR0017;神上下奔走于青天¶
赤日中&KR0108;聲大呼一呼而飄風起再呼而玄雲集三呼而雷¶
電交至大&KR0040;如注三日乃霽田疇沾&KR0085;而槁禾復實河渠滿¶
盈而&KR1119;舟復行郡人相慶莫不㱕恵扵太守太守則歸恵于¶
高士高士又㱕恵于天地&KR0017;神而郡人疑焉君子曰人與天¶
<pb:KR4e0021_SBCK_014-14a>¶
地&KR0017;神本同一氣其理可以感通而無間乎顯幽然非大守¶
之誠不&KR0085;以格天地非高士之術不&KR0085;以役&KR0017;神二者相湏¶
故䏻&KR0241;霖&KR0040;以禦旱暵轉凶&KR0010;而為豐年斯恵也豈無&KR0001;㱕¶
㢤郡人之疑既觧而太守為徴大夫士詩歌以美景舟屬序¶
扵余余不得辭盖嘗聞之在神農時赤松子者實為&KR0040;師在¶
成周時禬榮舞雩皆掌之官以禳水旱在大漢時董子仲舒¶
欲晴蔽隂而縱陽欲&KR0040;閉陽而縱隂然則闔闢隂陽祈報&KR0017;¶
神使雨&KR0665;時&KR0002;固儒者之事而治天下者亦未甞不以設官¶
也自官失其守而儒者鮮或&KR0688;之講之者&KR0616;&KR0616;遯扵山林湖¶
海間有若景舟出為郡邑檄&KR0017;神禳水旱即人目以為道家¶
之法嗚呼是果道家之法也邪雖然景舟甞業儒善歌詩&KR0009;¶
迹道家者流得月鼎莫公一氣雷法又且㳺于金門羽士鄧¶
<pb:KR4e0021_SBCK_014-14b>¶
仲脩氏凡&KR0001;禱祈&KR0186;有靈應故余推大守&KR0001;欲美景舟者而¶
書之庶㡬作者之意也¶
<pb:KR4e0021_SBCK_014-15a>¶
　　送屠士弘應召序¶
上&KR0418;天命為天子治天下以禮樂刑政威徳暢逹無間華夷¶
十有五年　敕諭各布政使司暨府州縣民間秀才三十以¶
上七十以下無逺近悉徴赴京師共論治道以安生民扵¶
是上虞士應詔者如千人其一則屠士弘也士弘資深粹寡¶
嗜好唯學是務以尚書教授其徒年㡬四十無仕進意及是¶
幡然興曰尭舜其君民士&KR0001;當然頋士弘則何敢與亦竭其¶
才焉而巳遂拜受聘幣將行請言以贈肅告之曰士弘行矣¶
天子方待士以論治道而為治實在于得賢賢材用則政教¶
行政敎行則&KR0058;庻安而夷狄来王鳥獸草木咸遂雖尭舜為¶
治不是過也然尭舜之治本扵道尭舜之道本扵心尭舜之¶
心同扵上上之精一執中以施于治者視尭舜無以異也猶¶
<pb:KR4e0021_SBCK_014-15b>¶
&KR0178;一夫不獲故孜孜焉欲以治道使士共論之也士將何以¶
副上待之之意邪雖然九州四海未甞無材往往遯于嵒¶
穴薮澤兹聞　&KR0217;諭知　聖天子為民致士士之碩大純誠¶
瑰竒雋偉者&KR0005;風動雲行藹然萃于闕庭必有深明治道者¶
為上&KR0001;簡㧞而敷納之間益廣宏規益光大業益使兆民¶
有以永賴其在扵斯乎士弘當見而知之亦宜有以陳扵¶
上前非尭舜之道不可也慎之㢤他日有明治道而為¶
上&KR0001;蕳㧞者獨不在扵士弘也與㢤遂書以為序¶
　　送何徳儒赴京師序¶
我朝官人自取扵學校外有詔舉以致非常之士有科舉以¶
選經術之士有薦舉以㧞賢能之士然詔舉科舉無定期惟¶
　　　　薦舉則俾天下守令若僚佐人各推其郷里之賢¶
<pb:KR4e0021_SBCK_014-16a>¶
者能者以貢于　天子天子飲之食之而頋問之以治要其¶
應對中節而儀矩合度者無擇扵其材之小大悉有以用之¶
用之朝廷則俻六官而賛万㡬用之藩閫則統列郡而布庻¶
政用之風紀則莅羣司而察善否用之郡縣則安百姓而宣¶
主徳凡若此者不以資格拘惟賢之任不以日月限唯能之¶
使則是上之&KR0001;以待士者至厚士扵本朝越宋唐漢而有唐¶
虞三代之遇也可不竭其材以副上意使斯民復覩唐虞三¶
代之治乎夫唐虞三代之士得君行道固矣士之在漢若賈¶
誼董仲舒不見用扵文帝武帝在唐若魏徴㡬不免扵大宗¶
而陸贄卒不容扵徳宗在宋若韓&KR0318;冨弼杜衍范仲淹不&KR0014;不¶
見嫉扵仁宗之世則是士生漢唐宋雖随世以就功名者甚¶
衆求其若臣一体如元首股肱以共成致治扵天下者固亦¶
<pb:KR4e0021_SBCK_014-16b>¶
鮮矣是以　上既有天下而圗治益切不爱穹爵重禄以待¶
多士如唐虞三代時誠非漢唐宋&KR0001;及則士冝何如其俲用¶
也洪武十五年夏吾郷何徳儒以薦舉赴　京師徴言以贈¶
贈何言㢤徳儒容止雅㓗尤慎扵言行明蔡氏書書道政事¶
政事之善唐虞三代&KR0001;以為君臣也政事之苟後世&KR0001;以為¶
君臣也徳儒講之不以熟乎其扵覲　天顔承頋問必有以¶
謹對焉則徳儒或居中或&KR0024;外何莫非　天子之用士士有¶
唐虞三代之遇者又將扵吾徳儒見之矣徳儒其朂㢤遂書¶
以贈¶
　　送盧季廉應賢良方正序¶
皇明定有天下文武元勲皆間世䧺才輔徳建威而内外攝¶
然矣惟百執事擢扵儒素擇扵文吏選扵科目&KR0053;扵勝國取¶
<pb:KR4e0021_SBCK_014-17a>¶
於學校㧞扵行伍雖量材受職而計治攷功則不䏻無乖扵¶
法者故陟罰&KR0391;否實勞　帝心扵是乎復舉孝悌力田焉舉¶
賢良方正焉舉文學焉舉聦明正直焉以廣開賢路欲致英¶
俊之才以賛㐮至治也上虞士選舉擢㧞而起者交臂接踵¶
若盧季㢘氏則又應賢良方正之薦焉&KR0005;行徴言以贈因告¶
之曰季㢘而甞學于郷登于成均以病得歸即湖山間闢一¶
軒以&KR0001;治尚書授其徒日講二帝三王之道而治体旣明又¶
其言直而行㓗可謂賢良方正也夫賢良在周則自郷里升¶
于宰夫宰夫書焉以告于上而爵之在漢唐宋則公卿郡國¶
諸州勸送之以貢于帝帝親筞焉而官之則是上之人有求¶
于下下之士無干進于上也今　天子圗至治扵天下而難¶
得者才遂稽四代之典而興是科季㢘是以有此行也然&KR0060;¶
<pb:KR4e0021_SBCK_014-17b>¶
聞之士初入覲必先&KR0026;其儀状察其應對度其材器髙下其¶
中式者待以不次名位則是士患材器之不成不患朝廷之¶
不用也季㢘勉之誠使朝廷由是而得一王佐之才斯亦漢¶
董伸舒也得一將相之才斯亦唐裴度也得一天下之竒才¶
斯亦宋張方平也夫如是則　朝廷真得士士真得行道而¶
扵至治有&KR0001;助㢤季㢘勉之雖然天子注意二帝三王之¶
治以開太平扵萬世彼漢唐宋有不&KR0085;云矣在季㢘&KR0005;獲俲¶
用其亦執&KR0001;治之經以往㢤遂書以為贈¶
　　送周仲南序¶
聖人立教孝凡五䓁有天子之孝而諸侯不得行有諸侯之¶
孝而卿大夫不得行有卿大夫之孝而士不得行有士之孝¶
而庻人不得行然庻人之孝則自天子以下皆得以兼之者¶
<pb:KR4e0021_SBCK_014-18a>¶
耶盖人子扵其親居處則有以極其敬奉飬則有以極其樂¶
&KR0104;之扵其疾病哀之扵其死丧嚴之扵其祭祀則又無&KR0001;不¶
用其極此由庻人䓁而上之天子無貴賤一也是以國家之¶
制孝子有旌其不孝者有刑必欲使人人務乎孝也而皇&KR0092;¶
在鳯陽復即是而建中亰于以壮興王之地且致崇奉扵帝¶
先也則國家以孝治天下者何其盛㢤　皇陵禮生周仲南¶
上虞人初仲南乃父以例赴南亰未㡬又以例赴中亰末㡬¶
又以例赴夀春而仲南皆在侍方是時勝國之士寓于此者¶
凍餒疾殁不可勝数而仲南則竭力以左右其父道里之費¶
朝夕之資悉有以給之不知在流離患難中者已而䝉¶
㤙放歸田里則仲南巳占数鳯陽㑹洒掃　皇&KR0092;不得&KR0025;父¶
以歸父既至上虞語仲南之母氏曰吾流離患難中非仲㡬¶
<pb:KR4e0021_SBCK_014-18b>¶
與　相見今仲既藉鳯陽吾與君撫吾季以終餘年矣然¶
仲以父母不得就眷&KR0010;時歸省船粟致饋且七八年不幸¶
父殁千里奔䘮擗踊哭奠哀毀踰禮與其季力營䘮事&KR0114;吉¶
扵先塋之域時霪雨不止及彂引天日開霽人咸以為仲南¶
孝感&KR0001;致士大夫来㑹塟者又莫不称仲南之知禮也既㐮¶
事仲南以母氏命&KR0005;旋中京視其妻子其親友王君&KR0098;誠施¶
君益謙闔辝徴言以贈其行余謂孝有五等者孔子曽參論¶
之甚詳仲南既知之况甞賛禮　皇陵又知　國家以孝治¶
天下之意故扵其父生則忠飬之殁則安厝之一無違禮而¶
其還鳯陽復以時而嚴祀之是固然矣䏻不早夜以思其母¶
氏乎詩云母曰嗟予子行&KR0229;尚慎旃㢤母氏以之又曰陟彼¶
屺&KR0006;瞻望母&KR0006;仲南以之吾用是以為贈焉¶
<pb:KR4e0021_SBCK_014-19a>¶
　　送邑大夫王侯朝覲序¶
上以共治天下者府州縣官扵民㝡親故俾守令及佐貳毎¶
&KR0010;終則更互朝覲以&KR0001;行之事暨山川人物土産具書奏聞¶
天子既覧之乃命&KR0001;司以綜核治状視其賦&KR0229;能平户口䏻¶
増學校䏻興土田䏻墾獄訟䏻决姦盗䏻弭即有以賞之其¶
不䏻者罰及之則是守令奉其職不敢不慎　天子責其實¶
不得不嚴凡以為安生民計也洪武十五年春義陽王侯子¶
良隠居求志惟易是學有以其才行薦扵　天子者授承事¶
郎知紹興府上虞縣事下車之日僚佐咸缺公事&KR0368;劇侯以¶
清心豦之無不當理民咸服焉未㡬有　&KR0562;凡府州縣官既¶
徴夏稅或長或貳其来朝覲不待&KR0010;終也由是侯具奏書擇¶
日戒行邑之士民追送于西門之外有言于列者曰侯来治¶
<pb:KR4e0021_SBCK_014-19b>¶
邑無㡬何時而吾民戴之如父母侯兹入覲若遂超迁則吾¶
民失&KR0001;&KR0029;頼誠不忍侯之去也又有言者曰　天子念斯民¶
既恵我以賢侯侯見　天子天子必問民&KR0001;&KR0858;苦侯悉以陳¶
則天子必終恵吾民侯當復来又有言者曰前年某官朝去¶
年某官覲或黜或陟頋治績何如今侯上計政無缺失　上¶
將嘉賞焉侯行矣請数日以俟言已羅拜以别且相與属粛¶
以序肅辝不獲&KR0060;惟考績計治試䏻課最之法在虞周漢唐¶
宋者觀于經史則既彰明較著矣　國家制度一稽于古其¶
考績内外之官扵守令深&KR0001;注意以其扵民為尤親也居是¶
職者可不慎欤若侯之慎扵其職誠有如士民&KR0001;言者抑又¶
何云雖然為九仭之山者非一簣&KR0001;積作五畒之宅者非一¶
木&KR0001;就成百里之治者非一日&KR0001;能也然侯視事日淺民已¶
<pb:KR4e0021_SBCK_014-20a>¶
戴之其詣闕報政&KR0005;獲上考不亦美乎易曰鴻漸于逵其羽¶
可用為儀羽儀扵　天朝侯之才也詩曰鴻飛遵渚公歸無¶
&KR0001;願侯歸&KR0001;治士民之心也敢以是為序士而長扵詩者咸¶
詠歌以繫焉¶
　　送澄湛源上人住持東山國&KR0159;禅寺序¶
澄師湛源家天台不制扵世来㑹稽之上虞受經䓁慈居既¶
数年復渡浙河入浄慈侍法扵同菴同菴器重之俾掌蔵鑰¶
而聲譽日起盖湛源戒行清慎通外内學為詩若文雲布霞¶
舒其叢社之秀出者欤洪武十五年冬吾邑之東山國&KR0159;禅¶
寺缺住持自令丞主簿以湛源為山林&KR0001;美爱囙請往&KR0024;其¶
䖏將行為徴贈言余謂東山勝地也而湛源髙人也以髙人¶
而居勝地地以人而益勝人以地而益髙&KR0005;在于茲然東山¶
<pb:KR4e0021_SBCK_014-20b>¶
自吾宗文靖公之棲隠起而輔晋成中興之業其敭歷中外¶
&KR0001;寓輙以東山扁焉迨公&KR0025;孫康樂公復㳺息詠歌且建以¶
招提扵是東山遂名天下至唐沙門安師爰即兹山究西来¶
意在南宋時宗覺二師継以明心見性克續祖燈而國&KR0159;遂¶
為東浙名藍故凡住持是山者必道行無媿扵三師而徳量¶
文雅有契扵二公然後為称&KR0001;謂地以人勝人以地髙者非¶
湛源亦孰称兹選㢤湛源行矣由康樂創寺以来名住持僅¶
三人焉至于近代吾&KR0001;與㳺則有復源報白雲恱二尊宿者¶
或由此而登徑山或階此而升&KR0149;隠其徳誠不在三師下扵¶
湛源為郷先覺湛源接其緒言餘論未甞不以自厲兹又踵¶
其武以出世焉則烏知不至其&KR0001;至邪湛源行矣始余少長¶
即㳺四方若岱宗恒岳太行嵩華莫不臨眺今且老之將至¶
<pb:KR4e0021_SBCK_014-21a>¶
而東山曽不一陟湛源兹行能挾我以徃乎我将相與¶
排石門躋雲梯&KR0029;東西岳以瞰重江想烟濤之泛舟追¶
丘壑之躡&KR0282;俛仰宇宙風流已逺惟見江流而山峙意¶
不能釋則湛源其語我以色空乎来故預書以為贈¶
<pb:KR4e0021_SBCK_014-21b>¶
