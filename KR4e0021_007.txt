# -*- mode: mandoku-view; -*-
#+TITLE: 密菴藁
#+DATE: 2015-09-12 01:28:48.502005
#+PROPERTY: ID KR4e0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB12n0749-007密菴藁-跋.
<pb:KR4e0021_SBCK_007-1a>¶
　重刻宻菴先生稿䟦¶
　　&KR0010;乙丑余徃蒞武進事伯氏侍御公狷齋手是編曰此吾¶
　宻菴祖集也&KR0010;久殘闕家藏者鮮閒索諸親友故家得數¶
　本參互補輯庶幾乎完帙矣呉中多良梓人汝其擕以就¶
　梓焉余敬受命武邑在三呉號稱繁劇又附郭而衝拒役¶
　　三年畫夜兢兢殫厥心力凛然鰥曠之虞唯是前命耿耿¶
　　於懷而未之逮也戊辰夏濫轉工曹適中當道議待罪錫¶
　　山館於陳君貞父課試諸子毎暇捧是編而誦且惟焉武¶
　故延陵季子之鄉流風未泯而南方之學得其精華者淵¶
　　源有自故士習郁郁彬彬敦義而尚禮余待罪荒郊不逺¶
　　百里來來輙五六軰或十餘軰來無定期期無定人皆余¶
　視事時不相接跡焉者斯時也義重聚樂身&KR0046;神怡即是¶
<pb:KR4e0021_SBCK_007-1b>¶
　編與文士復加考訂謬者正之疑者闕之付之梓人凡一¶
　閲&KR0010;余罪狀得白而書亦告成矣書成而伯氏已蚤世矣¶
　嗟夫昔宋曽南豐氏悲其先代功行不得收於史氏紀籍¶
　乃至慨慷自為之序以期表見吾祖是集有¶
昭代名公評隲於前而傳記諸文太史程公編入¶
皇明文衡為政規模載在一統人物誌班班可考如此其與¶
　曽氏之幸不幸又何如也哉顧余小子淺陋寡學何足與¶
　於斯文謹承伯氏之命為之識其重梓之始末云爾¶
　隆慶三年秋八月吉旦¶
賜進士第六世從孫師嚴百拜謹䟦¶
