# -*- mode: mandoku-view; -*-
#+TITLE: 密菴藁
#+DATE: 2015-09-12 01:28:48.284402
#+PROPERTY: ID KR4e0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB12n0749-002密菴藁-丙卷.
<pb:KR4e0021_SBCK_002-1a>¶
宻菴藁丙卷¶
　　　　　　　　　　　　門人始寕任　守禮校正¶
　　　　　　　　　　　　　　沛郡劉　翼南編次¶
　近体五言¶
　　送劉用章郎中赴浙東李司徒幙¶
戦塵猶未息推莭佐中台幙府安邉䇿江山祖帶杯将星¶
臨越地王氣藹蘇䑓努力成勲業徴書早晚来¶
　　将往齊郡别相知者¶
佳期定何許逺别在于今去路随㱕鴈幽懐托素琴春波¶
楊子闊雲樹穆陵深相望餘千里瑶花好寄音¶
　　弔齊女墓¶
　　　昔齊景公涕泣而女于吳女悲思父母之國及病¶
<pb:KR4e0021_SBCK_002-1b>¶
　　　且死曰必塟我虞山之顛以望齊也吳如其言而¶
　　　塟焉在今常熟州洪武元年三月十一日余将秪¶
　　　役于齊道出墓下以謂女之扵齊父母也扵吴夫¶
　　　婦也然自吴望齊之心之死益篤不以義合而移¶
　　　天属亦至性哉而世傳望夫石往往詠歌之不置¶
　　　乃如齊女之望父母其詠歌曽不少見余甚悼焉¶
　　　賦五言律一首¶
逺嫁悲金屋長㱕托翠岑當時女吴泣萬古望齊心夜月¶
青蛾細春花玉色深吾将適東海撫事一沉吟¶
　　望海門¶
海門天所闢潮汐㡬㫪撞紅吐三竿日青吞萬里江鯨波¶
浮井邑蜃氣湿&KR0657;窓利&KR0881;無辝險閑鷗泛一双¶
<pb:KR4e0021_SBCK_002-2a>¶
　　淮海懐古¶
淮隂訪韓信海上吊田横相去四百里青山接故城風塵¶
孤客淚義勇二豪名倚劔哦前史中陽太不情¶
　　過秦門(在海州)¶
秦帝何多𣣔劳民不暫閑𨳩関吞六國臨海望三山仙舸将¶
風觧延輿載鮑還空令胸石闕相對愧蒼顔¶
　　登東萊郡城楼望海¶
暘谷知何地東萊倚郡樓日華明海夜沙色凈天秋徇禄¶
寕無耻帰田可自由望中三島近便𣣔附仙舟¶
　　旣至濰州寄同考禮者膠西張紳士行上元楊翮文¶
　　舉吳郡錢逵伯行鄭元長卿嘉陵楊基孟載呉興牟¶
　　魯仲望燕山翟汾文中東嘉余尭唐(臣)諸暨姜漸羽¶
<pb:KR4e0021_SBCK_002-2b>¶
　　儀余上虞謝粛凡十人皆自浙西而至南京者也¶
百戦重城破諸公此日危忽収文苑士同草聖朝儀一苑¶
非余僭孤生念母慈故郷瞻望逺愁絶&KR4018;成絲¶
　　次舎弟忠寄楊胡二守韻¶
伯兮憐叔也猶着宻縫衣萬里長于役何年却賦帰越山¶
薇露長沅水鴈秋飛倚望劳慈母書來慎莫稀¶
　　次韻送周府引禮舎人崇德程原道奉使入越買茶¶
　　北還¶
萬重盤鏡曲雲戞馬頭飛榖雨春芽摘東風使莭帰吳郷¶
歌棣蕚梁苑賜朝衣還念烟霞客聴鶯獨掩扉¶
<pb:KR4e0021_SBCK_002-3a>¶
　長律五言¶
　　送錢匏菴叅政再鎭兩淮二十二韻¶
豪傑扶昌運藩垣托近臣眀威重授鉞専制獨持鈞幙府¶
臨淮甸丘山奠楚民雜耕洪澤曉列戍合淝春可但嚴中¶
閫應湏守四隣青徐雲擁塞襄漢月連津破敵樓船壮衝¶
虚銕騎駪三軍歸莭制上相倚經綸超秩袍裁紫安&KR2173;印¶
佩銀玉龍盤莭潤&KR0865;馬鑿蹄新慷慨踰天塹從容静塞塵¶
䡖裘垂帶緩横槊賦詩頻明審秦王猛廉清漢祭遵戎兵¶
終淨洗倉粟要相因絃誦興多士謳歌樂野人長才今盡¶
用屈志獨難伸兩楚從㳺地三呉送別晨未能蠅附驥常¶
恐玉為珉自我逢時否湏公解世屯旁㤙流草澤包貢上¶
楓宸復見車書混仍還風俗淳㓛成當入覲髙閣畫麒麟¶
<pb:KR4e0021_SBCK_002-3b>¶
　　江隂江舟中次錢塘趙用行韻(時往齊郡)¶
風流白靣郎生長古錢塘麗賦千金直雕弓二石強上堂¶
辝父老謁帝入明光玉醖初筵賜宫衣内使將萬言論至¶
治一徳頌興王共擬龍騰劒那知驥服箱髙才憎命逹薄¶
宦幸時康試鼓琴三曡仍傳酒一觴早鸎啼野館獨燕掠¶
雲檣江塹雄南紀河流帶北方雨晴關樹碧天闊海山蒼¶
浩浩登長路悠悠別故鄉王程知有限民社視如傷養爾¶
風鵬翮終當九萬翔¶
　　太行山五十韻¶
　　　洪武十年余自越中北走燕南西度太行寓并汾¶
　　　南取道于覃懐絶河汴淮江以還盖太行東西咸¶
　　　歴矣乃作是詩¶
<pb:KR4e0021_SBCK_002-4a>¶
宇宙尋陳迹山川攷夏書遂浮天塹筏来駕太行車脩坂¶
雲端走連峯石上驅岧嶤赴脩武綿亘逹幽都既接常山¶
峻仍臨碣石孤大河三靣帶滄海一浮盂大井關雄壮羊¶
膓路欝紆八陘天設險九塞地呈圗河翔元爲脊星躔恰¶
應樞隂陽鍾秀異土壤劇膏腴五榖資民食群材副國儲¶
蕭森羅杞梓卓落挺杉櫧檜栢參天直槐榆向日敷隰原¶
紛黍稷畎畞雜稉稌牟麥先秋刈蔓菁冐雨鋤翠叢分韮¶
薤碧蔓引瓜壷豈但羣𬞞囿由来衆薬區人參供土貢國¶
老應時需苓産松根美脂生石裏濡眚應㽔核療嗽必欵¶
冬除叅錯梅桃樹崢嶸橡栗株霜梨包水碧露棗濯珊瑚¶
百谷喧啾鳥重淵撥刺魚磨牙衝猰㺄過跡看扵莵木客¶
頻来往清猿或嘯呼陽坡奔鹿豕叢薄隱熊貙動植皆云¶
<pb:KR4e0021_SBCK_002-4b>¶
遂躋攀敢憚劬哦詩泣山鬼岸幘似仙儒流水鳴焦尾晴¶
虹拂湛盧蒲萄微醉了𣏌菊飽餐諸芊茂眠欹藉泉香渇¶
屢鄭白雲生絶壁古雪積深渠環塢疑城郭回崖失道涂¶
炕烟多燠寝陶穴盡安居生齒何其衆淳風慎莫渝觀㳺¶
吾豈倦行邁僕将痡謾爾竆朝夕悠然念古初懐襄存禹¶
績左右奠堯墟周獵登千騎秦徭塞萬夫蕭王踰射犬漢¶
祖距飛狐魏武摧輪恐文皇扼竇謨陘兵楚王信晉甲李¶
司徒出壘曽戡史臨汦更斬餘飛揚皆自此形勝定何如¶
聖主家天下蒼生率海隅兹山鎮中域爲國壮方輿偶踏¶
烟霞表聊将意氣舒揮毫余解賦好事孰言迂始恠夸蛾¶
負終尋李愿廬烏巾白羽扇放鶴向天衢¶
<pb:KR4e0021_SBCK_002-5a>¶
近體七言¶
　　宋内門¶
何䖏前朝&KR0849;豹關海鮮橋上雨斑斑落花暮逐流觴水芳¶
草春迷曡石山列帝玉魚孤塔底𣑽王金構夾城間空餘¶
往事南翁說汎海龍舟斷不還¶
　　長安埧¶
海寧州西来往頻長安埧上最傷春東風桃李非無主歸¶
燕樓臺不見人天末雲帆随望遠雨餘江草喚愁新故鄉¶
門巷干戈底越客相逢話是真¶
　　次韻朱主簿長慶寺賞牡丹¶
毎說花中亦有王解將穠豔壓年芳翠華淺拂春風暖仙¶
掌髙擎瑞露香曽笑太真追勝賞不勞飛燕比新粧風流¶
<pb:KR4e0021_SBCK_002-5b>¶
今属羣公詠此日祇園醉㡬觴¶
　　題月山赤水洞天¶
雲北雲南山萬盤仙人宫闕俯巑岏晴峰落影半天碧雪¶
瀑飛花六月寒白日雙鸞翔玉宇長年一&KR0849;卧瑶壇桃花¶
莫使春光老遟我歸来轉大還¶
　　送浙東憲史陳天祥歸永嘉¶
送客臨江小小亭官梅華發酒初醒舟前浪起蛟門白馬¶
首風回鴈蕩青進食吏人趨傳舎牽衣児女拜中庭㑹令¶
憲法行東國三尺銛刀始發硎¶
　　奉賀太尉丞相康里公受苑馬上尊對衣之錫督䟎¶
　　海漕¶
上公仗鉞維藩壮天子臨軒錫馬蕃金織雲龍衣一襲黄¶
<pb:KR4e0021_SBCK_002-6a>¶
封蠟蟻酒雙樽朝廷有待供軍餉海閫應思荅聖㤙將相¶
兼權真注意好平南服救中原¶
　　萬夀寺樓(至正二十三年秋七月来呉中)¶
萬里涼風獨倚樓望中形势壯呉州北臨江塹由天限西¶
坼湖波入海流皷角沉䧺城月曉亭津迢逓野烟秋未應¶
寳劒終銷鑠光氣猶䏻燭斗牛¶
　　&KR0849;丘¶
天末諸峯奔萬馬&KR0849;丘郤峙獨超羣鍾聲暁落湖江月山¶
&KR0694;晴分楚越雲臺迥瑶琴殘鳯曲池深寳劒閟龍紋勾吳¶
竒觀登臨裏據石興歌對夕曛¶
　　劒池¶
巳聞神劔千年化空俯靈池十丈寛泉脉尚通江海潤龍¶
<pb:KR4e0021_SBCK_002-6b>¶
光曽照斗牛寒飛梁背負層樓重老樹根將堕石蟠一嘨¶
蒼崖囬殺氣未容仙鬼詠悲酸¶
　　蘇臺懐古¶
鳥喙含羞還故國蛾眉揚笑入深宫龍舟夜醉天池月仙¶
樂秋傳桂苑風錯料敵讐難遽復那知覇業易成空層樓¶
景物如前日麋鹿自逰春&KR0708;豐¶
　　和陳希白參軍垂虹橋¶
長虹化作石嵳峩震澤東頭飲逝波勢扼魚龍潜水府影¶
連烏鵲跨天河勝㳺應去牽牛近壯莭真乗駟馬過今日¶
地維方板蕩力扶砥柱意如何¶
　　送舎弟忠歸上虞¶
汝兄随牒猶為客吾弟从㳺巳弊衣覇國江山孤劍立海¶
<pb:KR4e0021_SBCK_002-7a>¶
天風雨一帆歸慈親髮白生新念先隴松青慨遠違亦欲¶
載書還別墅于今長路有危機¶
　　題天台陳彦脩所持畫扇¶
同客天涯又兩秋毎因圖畫憶東州花&KR2173;得句吟偏好馬¶
首逢山看未休江海荒涼漁艇小乾坤浩蕩&KR0708;亭幽何由¶
從爾月丘去更挟飛仙到處㳺¶
　　眀月湖舟中呈匏菴¶
海陵纔過又秦郵甓社湖中看白鷗鴨緑映空春漲濶驪¶
珠闘月夜光浮蹔經洲渚聽蛟杼真似神仙共綵舟俯仰¶
山川風氣混椘人強半作呉謳¶
　　登山陽郡城有感¶
麗譙雲起晝冥冥萬里　吹醉眼醒地控東南淮水白天¶
<pb:KR4e0021_SBCK_002-7b>¶
垂齊魯太山青空聞得士居海島誰觧分軍出井陘畫角¶
暮哀城上月向来豪傑已凋零¶
　　韓信城¶
淮流浩蕩楚原平嘆息英䧺不再生天日可明歸漢志風¶
雲猶似下齊兵千年城郭名空在百戰山河妵㡬更還酹¶
將軍一盃酒黄鸝碧草不勝情¶
　　洪澤¶
東流澤受群流廣遠近雲飛倒影過萬古蛟龍深䖏有太¶
隂雷雨四時多牙船實欲通淝水錦䌫虚疑轉汴河㑹整¶
廢田重灌漑楚農齊唱有年歌¶
　　覇王營¶
將軍追鹿擁強兵叱咤諸侯盡膝行義帝弑来臣莭失楚¶
<pb:KR4e0021_SBCK_002-8a>¶
人歌動覇心驚乾坤故壘餘形勝鄉里遺風尚戰爭青草¶
白波淮泗遠為誰撃劒烈風生¶
　龜山¶
天際清淮春浩蕩雲&KR2173;故堞暮嶔崟佛狸百戦鈎車郤水¶
獸千年鐡鎻沉舉䋄老漁沿碧浪維舟孤客䕃青林勝㳺¶
誰在坡仙後滄海中原感壮心¶
　　泗州¶
蹔艤戈舡上泗州兵餘城郭似荒丘楚山猶是東南冠淮¶
水何爲日夜流斷砌落花官舎靜夕陽歸燕野堂幽旾光¶
如此非吾土撃筑尊前感壮游¶
　　盱眙¶
長淮清泗東南濶苐一山當碧漢横勝地㡬囬經戦馬客¶
<pb:KR4e0021_SBCK_002-8b>¶
舟千里聴啼鶯波濤晴動僧伽塔草木春深義帝城天際¶
汴河來衮衮陳留遺俗冣關情¶
　　臨濠¶
呉船萬里泊濠州滿眼烟花亂客愁白骨近郊頻戦伐緑¶
尊何地獨追游觀魚月靜髙臺上解佩風生巨石頭㝡愛¶
塗山青未了㡬時玉帛㑹諸侯¶
　　逍遥臺¶
逍遥臺倚青天外玩物何湏與物齊出水游魚觀未了穿¶
花飛蝶夣先迷悠悠蒙縣閑雲近渺渺濠梁落日低若得¶
先生重說劒乾坤容易息征鞞¶
　　硤石山¶
淮甸西頭尋禹跡維州硖石見輈暾石從厚地分雙壁水¶
<pb:KR4e0021_SBCK_002-9a>¶
　遥天注一門洞泊雨添波浪湧芍　雲接樹林昏㑹脩¶
故壘防津要不使奸䧺事併吞¶
　　夀旾晚眺¶
從征淮右身何遠悵望江南眼欲穿天入故鄉山㡬點雲¶
低旅帳路三千紫金草木連森㦸清鏡波濤渺畫舡只恐¶
劒鋒虛用盡平蕪落日思茫然¶
　　送蔡參軍南還¶
上相捴戎臨閫外叅軍奉使趣征西長江波浪迎龍莭兩¶
楚風雲入馬蹄出塞新詩工自賦擊壺如意醉䏻携䧺藩¶
歸報&KR2173;疆事萬里行將息皷鞞¶
　　次韻荅沈元昭縣尹淇溝書懐¶
淮南游子憶江鄉五月芙蓉集露裳失意未應書咄咄生¶
<pb:KR4e0021_SBCK_002-9b>¶
涯祗合問蒼蒼本随黄鵠逰雲海豈逐秋鴻恋稲梁此日¶
襟期同沈約臨流濯足楚天長¶
　　淇溝呈錢匏菴叅軍¶
越客歸舟發楚鄉淇溝落日照衣裳浴鳬飛鷺波光淨遠¶
樹平蕪野色蒼興在九霄騎赤鯶萝驚孤枕&KR0836;黄粱叅軍¶
坐上多親友獨有玄暉返路長¶
　　詠錢叅政小桃¶
淮楚兵餘花木少小桃開得一株新平分阿母池&KR2173;景淺¶
發參軍幕下春紅雨未飄鸎語細綵霞初暖燕来頻垂簾¶
能隔東風態只恐皮郎賦未真¶
　　復用前韻¶
每愛夭桃紅勝錦桃紅何似客愁新去年花裏曽傷別萬¶
<pb:KR4e0021_SBCK_002-10a>¶
里天涯又見春芳景易随流水&KR1180;多情猶韻玉笙頻劉郎¶
白髮風流在莫道尋真未遇真¶
　　悼楊參政¶
將軍百戰成勲業一死何慚四海聞鬼馬夜嘶淮甸月王¶
姬朝泣楚天雲殺身誰似田横客失道空嗟項藉軍頼有¶
此心忠義在汗青不㓕史官文¶
　　次韻張雲門中尉望太湖一首¶
雲門旌莭駐西山注目平湖浸兩間春雨浪髙魚欲化夕¶
陽沙遠鳥遲還龍都雖限天為界覇國休憑水作關日夜¶
戦船爭利涉鴟夷何可便投閒¶
　　送淮南陳副樞之行宣政院同知¶
長擁虎軍紆將略忽分龍莭出春城朝㤙固合加先逹祠¶
<pb:KR4e0021_SBCK_002-10b>¶
禄由来養老成浙右湖山新象教淮南草木識威名賜環¶
早晚居君側前席何湏召賈生¶
　　長至¶
又見一陽生仲月誰知獨客最傷神天涯霜露深先壠塞¶
上干戈隔故人無酒歩兵仍似醉倩金曲&KR0647;豈憂貧唯應¶
天意同人意欲放梅花樹樹春¶
　　天平山拜范文正公祠¶
獨倚天平望八荒白雲泉上每徬徨雙崖𨳩闢龍門壮萬¶
石縱横&KR0849;陣張江塹洪波浮舸艦洞庭飛雨洒衣裳于今¶
王佐関心切魏國祠前一瓣香¶
　　金陵懐古¶
覇國江山天下壮興王人物向来稀花餘呉苑迷仙仗¶
<pb:KR4e0021_SBCK_002-11a>¶
拂陳宫見舞衣北府駐兵猶昨日中原雜虜㡬斜暉自南¶
混北歸真主六代空慙事業微¶
　　泊呉郡望亭眺靈岩尚方諸山¶
江舸南囬艤望亭東風緑髩欲凋零山川揔属春光好草¶
木猶吹戦血腥香徑燕歸誰舊識尚方鸎囀我曽聴遥憐¶
三百題詩寺石上藤蘿雨後青¶
　　入閶門¶
亂後閶門暫得歸莫春三月馬騑騑桃花也復如人面栁¶
絮依然點客衣畫舸神仙流水遠綵雲樓閣刼灰飛姑蘇¶
兩度看㳺鹿莫倚東風問是非¶
　　出崐山候海舟¶
薄宦頻年勞遠道多情對酒戀春華棣花天外遙思弟桃¶
<pb:KR4e0021_SBCK_002-11b>¶
葉風前倍憶家寂寞崐丘彈佩劒蒼茫瀛海駕飛槎此身¶
歸定知何䖏還信吾生自有涯¶
　　登常&KR0836;極目亭¶
虞山積翠横東海上有岧嶤極目亭井屋鷄鳴穿暁靄石¶
潭龍影落秋冥風囬江塹飛濤白天入蘇臺遠樹青何䖏¶
言公餘故宅畫橋緑巷眼偏醒¶
　　泊福山¶
青山如釡覆江臯甚欲持竿坐釣鰲揚子波聲東注遠狼¶
峯雲氣北来髙天妃旌莭還清廟海客帆檣擁莫濤想見¶
岳王飛度日馮夷撃皷送旗旄¶
　　狼山晚泊(在通州)¶
巨鰲翻動蓬莱石五朶芙蓉落楚天過海毎来青鳥使浮¶
<pb:KR4e0021_SBCK_002-12a>¶
江重駐白狼仙雲霄鵠影旋孤塔風雨龍吟出九淵閑覔¶
舊題看嵗月滄波老樹莫崖前¶
　　登益都府城寄呈東莱劉用章通守周仲瞻經歴¶
城頭皷角落梅繁休道戎兵列萬屯十二山河空伯國三¶
千賔客更何門遼東避地風流遠牧野陳師莭制存何限¶
古今登眺意斜陽芳草滿平原¶
　　臨淄感興¶
古人巳盡王覇畧榮馬還過營丘城風低麥壠見羊虎燒¶
㫁棗林經甲兵田壃塜帶牛山碧王蠋家臨澅水清世事¶
浮雲忠義在悠悠行路也關情¶
　　海廟(在莱州府城西北)¶
神龍宫宇俯滄溟變化無端善赫靈毎作時霖蘇后土又¶
<pb:KR4e0021_SBCK_002-12b>¶
頒王號出彤庭天連萬里長沙碧日照三峯絶島青亦欲¶
攀鱗㳺八表仍嗟踪跡似浮萍¶
　　青州即事¶
東秦兵後半荒村尚覺遺黎可自存黍子酒醇終日醉木¶
綿衣厚一冬温炊烟入炕家家榻刺棘苫墻䖏䖏門便擬¶
卜隣依朴俗共栽桒棗滿平原¶
　　治書文公奉詔求賢遍歴三齊其還朝也詩以送之¶
明主求賢頻下詔憲臣奉使豈言勞劒光射日嵎夷近馬¶
首衝雲㤗岱髙莫數夷吾為國士浪傳景略是人豪巖廊¶
百有賡歌在欲理朱弦未敢操¶
　　寄武昌舎弟忠(青州作)¶
汝南吾北兩覊身白下分携淚滿巾書劒㡬年勞遠道干¶
<pb:KR4e0021_SBCK_002-13a>¶
戈萬里隔慈親悠悠海岱浮雲晚渺渺湖湘碧草春何日¶
得歸茅屋去㑹稽同作采樵人¶
　　歴下獨㳺¶
李杜風流都已遠秪今名士况凋零自携一斗山東酒重¶
上千年歴下亭小海北涵羣水碧䧺城南落萬峯青蕭條¶
涼雨天涯霽脩竹啼鸎最可聴¶
　　濰陽道中¶
白狼河上發牛車兩岸長風走碧沙黍壠黄侵雙隻堠棗¶
林紅帶百千家低鬟䖏女方鎌荳半醉村翁屢進瓜極目¶
平原天浩蕩故山何䖏海西涯¶
　　下邳待月¶
萬里吳船泊下邳秋風短髩欲成絲孰無韓信酬金志巳¶
<pb:KR4e0021_SBCK_002-13b>¶
後張良進履時河水東遷非禹跡嶧山西峙尚秦碑鱣魚¶
黍酒沙頭辦今夜如何月上遟¶
　　泛黄河(古河自碣石入海至漢屢决南遷以為河失故道殊不知/禹貢浮于淮泗達于河則今之河并泗入淮亦故道也)¶
八月髙秋泛大河笑呼河伯起聴歌自從雲漢浮精氣誰¶
鑿龍門殺怒波故道千年清泗合&KR0765;風雙艣宿遷過杳然¶
欹坐如天上試挽雕弓射白鵝¶
　　泛江¶
大江秋盡浪微茫一鴈随風度夕陽碧樹天横甘露閣黄¶
花人醉廣陵觴中流雙櫓鳴鵝&KR1295;明月清簫韻鳯皇最愛¶
金山落吾手滿襟雲霧泳龍堂¶
　　鎮江多景樓次劉改之先生韻¶
一劒南方定九州秪今風景不生愁山標萬里朝天望江¶
<pb:KR4e0021_SBCK_002-14a>¶
洗中原被髮羞緑樹馬嘶陽羡道青雲鶴唳廣陵樓兩京¶
巡狩湏過此長見飛龍挟綵舟¶
　　次韻姑蘇紀事¶
桺橋槐市俯江波萬騎長從秉鉞過樓倚五雲簾幙杳地¶
連三楚甲兵多玳筵畫省誰陳醴絳燭牙舡有舞魔不道¶
太湖全失險合圍城外已呉歌¶
　　浙江亭漫興¶
樟樹孤亭望㑹稽烟波浩浩使人迷此身漂泊半天下雙¶
淚潺湲盡浙西鴈起長汀秋葉脫鶴歸華表海雲低典衣¶
也就壚頭飲欲寄鄉書醉懶題¶
　　還至㑹稽寄鄉中諸公¶
南北飄零短髮斑故鄉今喜得生還大車碧輾中原草小¶
<pb:KR4e0021_SBCK_002-14b>¶
舸青看兩浙山五斗米輕元亮達一杯酒重季鷹間預欣¶
㑹合應聮句捲海搜春思不慳¶
　　庚戌秋七月中山劉坦之先生補註選詩辝簡而事¶
　　明論切而指逹正五臣之荒謬黜蒼山之淺鄙擷花¶
　　采實成一家言盖可以行今而傳後者也詩以羙之¶
西風吹雨作朝晴覧鏡應憐白髮生金馬玉堂寧入夢石¶
田茅屋豈關情五言謾冩林間竹初醖聊飛海上觥不有¶
簡編工着述悠悠百世竟何名¶
　　九月五日與陳淵如劉主敬同登湖陽諸山¶
白馬湖陽多好山小笻不借共躋攀澄波海上疑瑶席遠¶
嶠雲中見翠鬟雨過谷流穿樹碧天清崖露浥花殷便應¶
結屋依東崦長服朝霞駐少顔¶
<pb:KR4e0021_SBCK_002-15a>¶
　　寄舎弟忠原臣二首¶
震澤烟霞失釣槎龍門風雪阻行車別来遠道驚蓬髩夢¶
裏清樽對棣花萬里移書方占籍九秋看月㝎思家卧談¶
往事知何夕注目沅湘鴈影斜¶
　　又¶
讀書也自碩爲官不道驅車值路難今日時清身拓落何¶
人喜極涕汍瀾未從玄圃安丹鼎終倚扶桑把釣竿蘭岳¶
夜来秋雨急松雲深護鶴巢寒¶
　　自蓀溪上湖頂至查湖唐志道別墅¶
芳蓀溪上度橫橋一逕縁山廿里遥懸&KR1543;百尋穿石罅晴¶
暾五&KR0694;上林標振衣蘭岳乗雲氣𣪚髮蘿岩看海潮晚酌¶
隱君湖墅好白鷗波濶樹䔥䔥¶
<pb:KR4e0021_SBCK_002-15b>¶
　　自查湖下湖頂還蓀溪¶
大查湖曲路逶迤北轉蘿岩萬石竒返照弄霞姜女嶠泠¶
風激樹鴈門祠水犍稳載蘆簫響山鳥驚看蓆㡌欹黄葉¶
滿林茅屋近不妨吟嘯過溪遟¶
　　同朱伯賢先生劉茂之䖏士王廷玉氏㳺皂李湖山¶
　　觀趙府判墓¶
皁李湖東杖屨㳺青山碧水共夷猶菱荷風急歸舟晚松¶
栢雲深古墓秋巳得竆源書白石更應垂釣坐滄洲閑身¶
随處堪行樂莫問誰封萬户侯¶
　　辛亥冬十月九日從余兄原禮及陸好問劉主敬同¶
　　登蘿岩倚聖屏憇禅菴飲清涼池臨筀竹&KR4118;謁龍湫¶
　　玩仙李遂宿絶頂看月明日南俯大小車岩望東西¶
<pb:KR4e0021_SBCK_002-16a>¶
　　二嶺還北崖瞰石龜石笋復㳺眺久之乃下山所得¶
　　竒勝賦長句五首¶
虞丘東北有蘿山千丈月梯半日攀磐石醉眠天籟發孤¶
松笑撫我心閑海澄采薬仙舟外雲暗蔵書禹穴間且就¶
草堂留一宿東峯和月弄潺湲¶
雲際捫蘿倚蔚藍聖屏北面憇禅菴萬年龜化厓間石勺¶
水龍蔵樹底潭倒看溟波涵返照遥臨吴嶠帶晴嵐振衣¶
自愛登千仞不獨烟霞最所耽¶
絶獻岧嶤萬仞崇平看河漢亘長空清涼池靜魚吞月筀¶
竹厓髙&KR0849;嘯風興在石潭仙李碧夢回雲榭佛燈紅十年¶
塵土今瀟洒来往當為采蕨翁¶
曽㳺海岳極幽遐况在鄉山意又加巳旱欲呼龍作雨未¶
<pb:KR4e0021_SBCK_002-16b>¶
春先借李生花匏尊玩月東西嶺金䇿穿雲大小車若得¶
結茅依翠谷只憑義易了生涯¶
山勢東馳復北盤巉岩峯頂土平寛風迴丹壁江湖動天¶
接青蘿日月寒錬玉魏公来九井佩霞姜女度曽巒爲余¶
細說玄宫秘石笋凌虗也不難¶
　　挽王豫齋先生¶
槐樹生隂晝滿庭風流儒雅想儀刑養親固巳營三釡教¶
子還能受一經四海交㳺如昨日百年耆舊見晨星東風¶
忽㫁人間夣愁絶西原草&KR0694;青¶
