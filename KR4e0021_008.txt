# -*- mode: mandoku-view; -*-
#+TITLE: 密菴藁
#+DATE: 2015-09-12 01:28:48.540034
#+PROPERTY: ID KR4e0021
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB12n0750-008密菴藁文藁-序.
<pb:KR4e0021_SBCK_008-1a>¶
密菴文藳序¶
文主扵氣而氣之𫠦充非本扵學不可也六經而下以文雄¶
丗者称孟軻氏韓愈氏孟軻氏曰我善養吾浩然之氣韓愈¶
氏曰氣盛則言之短長聲之髙下皆宜然孟軻氏之養氣則¶
既始之以知言而韓愈氏之氣盛亦惟三代兩漢之書是觀¶
聖人之志是存耳文以氣為主氣由學以充見之二氏可攷¶
而知也後之學者乃或不是之求方貴華尚采粉澤以為工¶
遒宻以為䏻吁亦末矣是故有見扵此而思務去之者豈不¶
謂之有志之士乎若吾友謝君原㓛斯為有志之士矣原㓛¶
自㓜強記捷識敏扵學問比壮經史百家皆搜抉稻擢毫分¶
縷解積之既乆淵汯涌溢浩乎其沛然矣甞一試江浙郷闈¶
不利&KR0186;謝&KR0376;&KR0163;屋抱其遺經見尚書貢公于呉山公一見即¶
<pb:KR4e0021_SBCK_008-1b>¶
待以竒士巳而同泛大海相與朝夕論辯一意古學刮摩淬¶
礪訖爲聞人後稍典教中呉&KR0025;軍淮右以應聘藩維而浮沉¶
常調者数載則疆土内附例徙¶
南亰既與考禮樂而逹官貴人有強致原㓛扵逺郡者扵是¶
踰江渡河北赱齊魯登㤗山臨淄水而文氣益壮奈何不一¶
二年復以踈雋不覊棄去平生抱負百不一試而其志之可¶
見者獨文而巳原㓛之文肖其爲人其立論閎以正其書事¶
簡以悉其序記銘&KR1036;雅健而竒警其詩歌彬蔚而穠䴡庻㡬¶
傑出一時流輩無敢與並者原㓛既東還故里携其𫠦著宻¶
菴藳若干卷授予曰吾𫠦與㳺而文者誰欤惟是文草冝有¶
序敢以請扵子予不得辝謹爲論次其學之有得扵孟韓者¶
書扵首簡使世知原功之文非徒粉澤遒密之是務而其傑¶
<pb:KR4e0021_SBCK_008-2a>¶
　出一時者盖由有氣以充之而又䏻本之以學也原㓛㑹稽¶
　之上虞人名肅其字原功密菴乃別號也故以題其藁云¶
　洪武二年春正月望日金華戴良序¶
<pb:KR4e0021_SBCK_008-2b>¶
